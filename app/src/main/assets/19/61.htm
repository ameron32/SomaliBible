
<h3>Cutub 61 </h3>

<p><span class="verse" id="1"> 1</span>Ilaahow, qayladayda maqal, Oo baryadaydana dhegta u dhig.
<br/><span class="verse" id="2">2 </span>Markii qalbigaygu itaal darnaado, waxaan kaaga qayshan doonaa darafka dhulka ugu shisheeya, Ii hoggaami dhagaxa iga dheer.
<br/><span class="verse" id="3">3 </span>Waayo, waxaad ii ahayd magangal, Iyo qalcad adag oo aan cadowga ka galo.
<br/><span class="verse" id="4">4 </span>Anigu weligayba waxaan degganaan doonaa taambuuggaaga, Oo waxaan magangeli doonaa baalashaada meeshooda qarsoon. (Selaah)
<br/><span class="verse" id="5">5 </span>Waayo, Ilaahow, nidarradaydii waad maqashay, Oo waxaad i siisay kuwa magacaaga ka cabsada dhaxalkooda.
<br/><span class="verse" id="6">6 </span>Boqorka noloshiisa waad dheeraynaysaa, Oo cimrigiisuna wuxuu noqon doonaa sida qarniyo badan.
<br/><span class="verse" id="7">7 </span>Oo weligiisba wuxuu joogi doonaa Ilaah hortiisa, Raxmad iyo run u diyaari, inay isaga dhawraan.
<br/><span class="verse" id="8">8 </span>Markaasaan weligayba magacaaga ammaan ugu gabyi doonaa, Si aan maalin kasta nidarradayda u oofiyo.
</p>

