
<h3>Cutub 123 </h3>

<p><span class="verse" id="1"> 1</span> Kaaga samooyinka dhex fadhiyow, Adigaan indhahayga kor kuugu taagaa.
<br/><span class="verse" id="2">2 </span>Bal eeg, sida ay indhaha addoommadu u fiiriyaan gacanta sayidkooda, Iyo sida ay gabadh indhaheedu u fiiriyaan gacanta sayidaddeeda Ayay indhahayagu u fiiriyaan Rabbiga Ilaahayaga ah, Ilaa uu noo naxariisto.
<br/><span class="verse" id="3">3 </span>Rabbiyow, noo naxariiso, annaga noo naxariiso, Waayo, waxaa aad nooga buuxda quudhsasho.
<br/><span class="verse" id="4">4 </span>Naftayadii waxaa aad uga batay Qosolka kuwa istareexsan Iyo quudhsashadii kuwa kibirsan.
</p>

