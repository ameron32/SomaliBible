
<h3>Cutub 129 </h3>

<p><span class="verse" id="1"> 1</span> Tan iyo yaraantaydii marar badan bay i dhibeen, Reer binu Israa'iil hadda ha yidhaahdeen,
<br/><span class="verse" id="2">2 </span>Tan iyo yaraantaydii marar badan bay i dhibeen, Laakiinse igama ay adkaan.
<br/><span class="verse" id="3">3 </span>Kuwa beerta jeexa ayaa dhabarkayga jeexay, Oo jeexjeexoodiina way dheereeyeen.
<br/><span class="verse" id="4">4 </span>Rabbigu waa xaq, Oo isagu wuxuu kala gooyay xadhkihii kuwa sharka leh.
<br/><span class="verse" id="5">5 </span>Inta Siyoon neceb oo dhammu, Ha ceeboobeen oo dib ha u noqdeen.
<br/><span class="verse" id="6">6 </span>Ha noqdeen sida cawska guryaha korkooda ka baxa Oo engega intaanu korin,
<br/><span class="verse" id="7">7 </span>Oo aan beergooyuhu gacantiisa ka buuxin, Kan xidhmooyinka xidhaana aanu laabtiisa ka buuxin.
<br/><span class="verse" id="8">8 </span>Oo kuwa ag maraana ma yidhaahdaan, Barakadii Rabbigu korkiinna ha ahaato. Waxaan idiinku ducaynaynaa magaca Rabbiga.
</p>

