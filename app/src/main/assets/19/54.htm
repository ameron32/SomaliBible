
<h3>Cutub 54 </h3>

<p><span class="verse" id="1"> 1</span>Ilaahow, magacaaga igu badbaadi, Oo xooggaaga iigu garsoor.
<br/><span class="verse" id="2">2 </span> Ilaahow, baryadayda maqal, Oo erayada afkayga dhegta u dhig,
<br/><span class="verse" id="3">3 </span>Waayo, shisheeyayaal baa igu kacay, Oo rag dulmi badan ayaa doonayay inay nafta iga qaadaan, Iyagu Ilaah kama fikirin. (Selaah)
<br/><span class="verse" id="4">4 </span>Bal eega, Ilaah waa gargaarahayga, Oo Sayidkuna wuxuu la jiraa kuwa naftayda tiiriya.
<br/><span class="verse" id="5">5 </span>Isagu sharka wuxuu ku celin doonaa cadaawayaashayda, Iyaga runtaada ku baabbi'i.
<br/><span class="verse" id="6">6 </span>Waxaan kuu qali doonaa qurbaan ikhtiyaar ah, Rabbiyow, magacaaga waan ku mahadnaqi doonaa, waayo wuu wanaagsan yahay.
<br/><span class="verse" id="7">7 </span>Waayo, isagu wuxuu iga samatabbixiyey dhibaato oo dhan, Oo ishayduna waxay cadaawayaashayda ku aragtay wixii aan doonayay.
</p>

