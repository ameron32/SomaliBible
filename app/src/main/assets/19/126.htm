
<h3>Cutub 126 </h3>

<p><span class="verse" id="1"> 1</span> Markii Rabbigu soo celiyey maxaabiistii Siyoon, Waxaynu noqonnay sida kuwa riyooda.
<br/><span class="verse" id="2">2 </span>Markaasaa afkeenna waxaa ka buuxsamay qosol, Carrabkeennana gabay, Kolkaasaa quruumaha waxaa laga dhex yidhi, Rabbigu waxyaalo waaweyn ayuu iyaga u sameeyey.
<br/><span class="verse" id="3">3 </span>Rabbigu wuxuu inoo sameeyey waxyaalo waaweyn, Oo aynu ku faraxsan nahay.
<br/><span class="verse" id="4">4 </span>Rabbiyow, maxaabiisnimada mar kale nooga soo celi Sida durdurrada koonfureed.
<br/><span class="verse" id="5">5 </span>Kuwa ilmada wax ku abuurtaa, farxad bay ku goosan doonaan.
<br/><span class="verse" id="6">6 </span>Kii iska taga isagoo ooyaya oo abuurkiisa sita, Wuxuu soo noqon doonaa isagoo faraxsan oo xidhmooyinkiisa sita.
</p>

