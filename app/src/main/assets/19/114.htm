
<h3>Cutub 114 </h3>

<p><span class="verse" id="1"> 1</span>Markay reer binu Israa'iil Masar ka soo bexeen, Oo ay reerkii Yacquub dad af qalaad ka soo bexeen,
<br/><span class="verse" id="2">2 </span>Ayaa Yahuudah noqday meeshiisa quduuska ah, Israa'iilna noqday meeshuu u talinayay.
<br/><span class="verse" id="3">3 </span>Baddii way aragtay, wayna carartay, Webi Urdunna dib baa loo celiyey.
<br/><span class="verse" id="4">4 </span>Buurihii waxay u boodboodeen sidii wanan, Kurihiina sidii baraar.
<br/><span class="verse" id="5">5 </span>Baddoy, bal maxaa kugu dhacay oo aad u cararaysaa? Webi Urdunow, maxaad dib ugu noqonaysaa?
<br/><span class="verse" id="6">6 </span>Buurahow, bal maxaad ugu boodboodaysaan sida wanan? Kuraha yaryarow, bal maxaad ugu boodboodaysaan sida baraar?
<br/><span class="verse" id="7">7 </span>Dhulkow, ku gariir Sayidka hortiisa, Ilaaha reer Yacquub hortiisa ku gariir,
<br/><span class="verse" id="8">8 </span>Kaas oo dhagaxii u beddelay balli biyo ah, Oo dhagaxmadowgiina u beddelay il biyo ah.
</p>

