
<h3>Cutub 149 </h3>

<p><span class="verse" id="1"> 1</span>Rabbiga ammaana. Rabbiga gabay cusub ugu gabya, Oo ammaantiisana shirka quduusiinta kaga dhex gabya.
<br/><span class="verse" id="2">2 </span>Reer binu Israa'iil kii iyaga uumay ha ku reyreeyeen, Oo reer Siyoonna boqorkooda ha ku farxeen.
<br/><span class="verse" id="3">3 </span>Magiciisa cayaarta ha ku ammaaneen, Oo ammaan ha ugu gabyeen iyagoo sita daf iyo kataarad.
<br/><span class="verse" id="4">4 </span>Waayo, Rabbigu wuxuu ku farxaa dadkiisa, Wuxuu kuwa camalka qabowna ku qurxin doonaa badbaado.
<br/><span class="verse" id="5">5 </span>Quduusiintu ammaan ha ku reyreeyeen, Oo farxad ha ku gabyeen iyagoo sariirahooda jiifa.
<br/><span class="verse" id="6">6 </span>Ammaanta sare oo Ilaah afkooda ha ku jirto, Seef laba af lahuna gacantooda ha ku jirto,
<br/><span class="verse" id="7">7 </span>Si ay quruumaha uga aargutaan, Oo ay dadyowgana u ciqaabaan,
<br/><span class="verse" id="8">8 </span>Si ay boqorradooda silsilado ugu soo xidhaan, Oo ay raggooda gobta ahna jeebbooyin bir ah ugu soo xidhaan,
<br/><span class="verse" id="9">9 </span>Si ay iyaga ugu soo dejiyaan xukunka qoran, Quduusiintiisa oo dhammuna waxay leeyihiin sharaftan. Rabbiga ammaana.
</p>

