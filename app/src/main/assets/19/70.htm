
<h3>Cutub 70 </h3>

<p><span class="verse" id="1"> 1</span> Ilaahow, soo dhaqso oo i samatabbixi, Rabbiyow, soo dhaqso oo i caawi.
<br/><span class="verse" id="2">2 </span>Kuwa doondoonaya inay naftayda iga qaadaan Ha ceeboobeen oo ha wareereen, Oo kuwa waxyeelladayda ku farxaana Dib ha u noqdeen oo ha sharaf beeleen.
<br/><span class="verse" id="3">3 </span>Kuwa Ahaa, Ahaa, lahu, Ceebtooda dib ha ula noqdeen.
<br/><span class="verse" id="4">4 </span>Kuwa adiga ku doondoona oo dhammu ha reyreeyeen oo ha kugu farxeen, Oo kuwa badbaadintaada jeceluna had iyo goorba ha yidhaahdeen, Ilaah ha la weyneeyo.
<br/><span class="verse" id="5">5 </span>Laakiinse miskiin iyo mid baahan baan ahay, Ilaahow, ii soo dhaqso, Waxaad tahay caawimaaddayda iyo samatabbixiyahayga. Rabbiyow, ha iga raagin.
</p>

