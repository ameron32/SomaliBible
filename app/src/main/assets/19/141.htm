
<h3>Cutub 141 </h3>

<p><span class="verse" id="1"> 1</span> Rabbiyow, adigaan kuu qayshaday, haddaba ii soo dhaqso, Oo markaan kuu qayshado, codkayga dhegta u dhig.
<br/><span class="verse" id="2">2 </span>Baryootankaygu ha noqdo sida foox hortaada la dhigay, Oo gacma-koruqaadiddayduna ha noqoto sida allabariga fiidnimo.
<br/><span class="verse" id="3">3 </span>Rabbiyow, afkayga waardiye hor jooji, Oo albaabka bushimahaygana dhawr.
<br/><span class="verse" id="4">4 </span>Qalbigayga ha u duwin wax shar ah, Yaanu falimo xumaan ah la gelin Dadka xumaanta ka shaqeeya, Oo yaanan wax ka cunin waxyaalahooda macaan.
<br/><span class="verse" id="5">5 </span>Kan xaqa ahu ha i dilo, raxmad bay ii ahaan doontaa, Oo ha i canaanto, waxay ii noqon doontaa sida saliid madaxa lagu shubto, Madaxayguna yaanu diidin, Waayo, xataa intay sharkooda ku sii jiraan ayaan tukashadayda ka geesta ah sii wadaa.
<br/><span class="verse" id="6">6 </span>Xaakinnadoodii waxaa lagu tuuray dhagaxa dhinacyadiisa, Oo iyagu waxay maqli doonaan erayadayda, waayo, way macaan yihiin.
<br/><span class="verse" id="7">7 </span>Sida markii beerta la qodo oo dhulka la jeexo Ayaa lafahayagii ugu firidhsan yihiin She'ool afkiisa.
<br/><span class="verse" id="8">8 </span>Waayo, Ilaahow Sayidow, indhahaygu xaggaagay ku soo jeedaan, Oo adigaan isku kaa halleeyaa, haddaba naftayda ha dayrin.
<br/><span class="verse" id="9">9 </span>Iga dhawr dabinka ay ii dhigeen, Iyo siriqda ay xumaanfalayaashu qooleen.
<br/><span class="verse" id="10">10 </span>Kuwa sharka lahu ha ku dhex dheceen shabagyadooda Markaan anigu ka baxsado.
</p>

