
<h3>Cutub 8 </h3>

<p><span class="verse" id="1"> 1</span> Rabbiyow, Sayidkayagiiyow, Magacaagu dunida oo dhan ku fiicanaa! Waayo, sharaftaadii waxaad ka sarraysiisay samooyinka.
<br/><span class="verse" id="2">2 </span>Waxaad xoog u yeeshay afka ilmaha yaryar iyo caanonuugga, Waana cadaawayaashaada daraaddood, Si aad u aamusiisid cadowga iyo aardoonka.
<br/><span class="verse" id="3">3 </span>Markaan ka fiirsado samooyinka farahaaga lagu sameeyey, Iyo dayaxa iyo xiddigaha aad amartay,
<br/><span class="verse" id="4">4 </span>Bal waa maxay dadku oo aad u xusuusataa isaga? Iyo wiilka aadanaha oo aad u soo booqataa?
<br/><span class="verse" id="5">5 </span>Waayo, waxaad isaga wax yar ka hoosaysiisay malaa'igaha, Waxaanad taaj uga dhigtay ammaan iyo murwad.
<br/><span class="verse" id="6">6 </span>Oo waxaad isaga ka dhigtay inuu u taliyo shuqullada gacmahaaga, Oo wax walbana cagihiisaad ka hoosaysiisay,
<br/><span class="verse" id="7">7 </span>Idaha iyo lo'da oo dhan, Iyo xayawaanka duurka joogaba,
<br/><span class="verse" id="8">8 </span>Iyo haadka hawada, iyo kalluunka badda, Iyo wax alla waxa ku dhex socda waddooyinka badaha.
<br/><span class="verse" id="9">9 </span>Rabbiyow, Sayidkayagiiyow, Magacaagu dunida oo dhan ku fiicanaa!
</p>

