
<h3>Cutub 137 </h3>

<p><span class="verse" id="1"> 1</span>Waxaannu ag fadhiisannay webiyaashii Baabuloon, Oo waannu ooynay markii aannu Siyoon soo xusuusannay.
<br/><span class="verse" id="2">2 </span>Oo waxaannu kataaradahayagii sudhannay geedaha safsaafkaa.
<br/><span class="verse" id="3">3 </span>Waayo, kuwii maxaabiis ahaanta noo watay ayaa halkaas gabayo nagu weyddiistay, Oo kuwii na silciyey ayaa farxad na weyddiistay, oo waxay nagu yidhaahdeen, Noogu gabya gabayadii Siyoon midkood.
<br/><span class="verse" id="4">4 </span>Bal sidee baannu gabaygii Rabbiga ugu gabaynaa Dal qalaad dhexdiis?
<br/><span class="verse" id="5">5 </span>Yeruusaalemay, haddaan ku illoobo, Gacantayda midig ha illowdo sancadeedii.
<br/><span class="verse" id="6">6 </span>Carrabkayguna ha ku dhego dhanxanagga afkayga, Haddaanan ku xusuusan, Iyo haddaanan Yeruusaalem ka sii jeclaan Farxaddayda ugu weyn.
<br/><span class="verse" id="7">7 </span>Rabbiyow, soo xusuuso reer Edom, Kuwaasoo maalintii Yeruusaalem yidhi, Dumiya, dumiya, tan iyo aasaaskeeda.
<br/><span class="verse" id="8">8 </span>Gabadha Baabuloonay, waa lagu baabbi'in doonaa, Waxaa faraxsanaan doona kii kaa abaalmariya Sidii aad nagu samaysay.
<br/><span class="verse" id="9">9 </span>Waxaa faraxsanaan doona kii dhallaankaaga qabsada Oo dhagaxa weyn ku dul tuura.
</p>

