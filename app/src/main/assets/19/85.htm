
<h3>Cutub 85 </h3>

<p><span class="verse" id="1"> 1</span> Rabbiyow, dalkaagii waad u roonaatay, Oo waxaad soo celisay maxaabiistii reer Yacquub.
<br/><span class="verse" id="2">2 </span>Xumaantii dadkaagana waad cafiday, Oo dembigoodii oo dhanna waad qarisay. (Selaah)
<br/><span class="verse" id="3">3 </span>Cadhadaadii oo dhan waad fogaysay, Oo waad ka soo noqotay kulaylkii xanaaqaaga.
<br/><span class="verse" id="4">4 </span>Ilaaha Badbaadadayadow, na soo celi, Oo dhirifkaaga naga jooji.
<br/><span class="verse" id="5">5 </span>Miyaad weligaaba noo cadhaysnaanaysaa? Oo xanaaqaaga miyaad sii dheeraynaysaa tan iyo ka ab ka ab?
<br/><span class="verse" id="6">6 </span>Miyaanad mar dambe na soo noolaynayn, Si ay dadkaagu kuugu reyreeyaan?
<br/><span class="verse" id="7">7 </span>Rabbiyow, naxariistaada na tus, Oo badbaadadaada na sii.
<br/><span class="verse" id="8">8 </span>Waan maqli doonaa waxa Ilaaha Rabbiga ahu ku hadlo, Waayo, nabad buu kula hadli doonaa dadkiisa iyo quduusiintiisa, Laakiin yaanay nacasnimo ku noqon.
<br/><span class="verse" id="9">9 </span>Hubaal badbaadadiisu way u dhow dahay kuwa isaga ka cabsada, Si ay ammaanu dalkayaga u degganaato.
<br/><span class="verse" id="10">10 </span>Naxariis iyo runu way isla kulmeen, Xaqnimo iyo nabaduna way isdhunkadeen.
<br/><span class="verse" id="11">11 </span>Runtu waxay ka soo baxdaa dhulka, Xaqnimaduna waxay hoos ka soo fiirisaa samada.
<br/><span class="verse" id="12">12 </span>Haah, Rabbigu wuxuu ina siin doonaa waxa wanaagsan, Oo dalkeennuna wuxuu soo bixin doonaa midhihiisa.
<br/><span class="verse" id="13">13 </span>Hortiisa waxaa socon doonta xaqnimo, Oo waxay tallaabooyinkiisa ka dhigi doontaa jid la maro.
</p>

