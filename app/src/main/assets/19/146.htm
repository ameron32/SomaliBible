
<h3>Cutub 146 </h3>

<p><span class="verse" id="1"> 1</span> Rabbiga ammaana. Naftaydoy, Rabbiga ammaan.
<br/><span class="verse" id="2">2 </span>Intaan noolahay oo dhan Rabbiga waan ammaani doonaa, Oo ammaan baan Ilaahay ugu gabyi doonaa intaan jiro oo dhan.
<br/><span class="verse" id="3">3 </span>Ha isku hallaynina amiirrada Iyo binu-aadmiga aan waxba caawimi karin.
<br/><span class="verse" id="4">4 </span>Naftiisu way ka baxdaa, oo wuxuu ku noqdaa dhulkiisii. Oo isla maalintaas ayaa fikirradiisu baabba'aan.
<br/><span class="verse" id="5">5 </span>Waxaa faraxsan ninkii ay caawimaaddiisu tahay Ilaaha reer Yacquub, Oo rajadiisuna ay ku xidhan tahay Rabbiga Ilaahiisa ah,
<br/><span class="verse" id="6">6 </span>Oo sameeyey cirka iyo dhulka, Iyo badda iyo waxyaalaha ku jira oo dhan, Oo runtana dhawra weligiisba,
<br/><span class="verse" id="7">7 </span>Oo kuwa la dulmay u garsoora, Oo kuwa gaajaysanna quud siiya. Rabbigu maxaabiistuu furaa.
<br/><span class="verse" id="8">8 </span>Rabbigu indhahuu u bixiyaa indhoolayaasha, Oo kuwa gotana Rabbigaa toosiya, Oo kuwa xaqa ahna Rabbigu waa jecel yahay.
<br/><span class="verse" id="9">9 </span>Rabbigu waa ilaaliyaa kuwa qariibka ah, Oo isagaa taageera agoonta iyo carmallada, Laakiinse jidka kuwa sharka leh wuu qalloociyaa.
<br/><span class="verse" id="10">10 </span>Rabbigu xukun buu haysan doonaa weligiis, Siyoonay, Ilaahaagaa boqor ah tan iyo ab ka ab. Rabbiga ammaana.
</p>

