<h3>Cutub 119 </h3>
 
<p><span class="verse" id="1"> 1</span> Waxaa barakaysan kuwa jidka ku qumman, Oo sharciga Rabbiga ku socda.
<br/><span class="verse" id="2">2 </span>Waxaa barakaysan kuwa dhawra markhaatifurkiisa, Oo Rabbiga ku doondoona qalbiga oo dhan.
<br/><span class="verse" id="3">3 </span>Haah, oo xaqdarro ma sameeyaan, Jidadkiisase way ku socdaan.
<br/><span class="verse" id="4">4 </span>Waxaad nagu amartay amarradaada, Inaan aad u dhawrno.
<br/><span class="verse" id="5">5 </span>Aad baan u jeclaan lahaa in jidadkayga la hagaajiyo Inaan qaynuunnada dhawro!
<br/><span class="verse" id="6">6 </span>Markaas anigu ceeboobi maayo, Markaan dhawro amarradaada oo dhan.
<br/><span class="verse" id="7">7 </span>Markaan barto xukummadaada xaqa ah Ayaan qummanaanta qalbiga kuugu mahadnaqi doonaa.
<br/><span class="verse" id="8">8 </span>Waxaan dhawri doonaa qaynuunnadaada, Rabbow, ha i dayrin weligay.
<br/><span class="verse" id="9">9 </span>Bal nin dhallinyaro ahu muxuu jidkiisa ku nadiifiyaa? Waa inuu aad ugu fiirsado si eraygaaga waafaqsan.
<br/><span class="verse" id="10">10 </span>Waxaan kugu doondoonay qalbigayga oo dhan, Yaanan amarradaada ka leexan.
<br/><span class="verse" id="11">11 </span>Waxaan eraygaagii qalbigayga ugu kaydsaday Si aanan kuugu dembaabin.
<br/><span class="verse" id="12">12 </span>Rabbiyow, adigaa mahad leh, Haddaba qaynuunnadaada i bar.
<br/><span class="verse" id="13">13 </span>Waxaan bushimahayga ku sheegay Xukummadii afkaaga oo dhan.
<br/><span class="verse" id="14">14 </span>Waxaan ku reyreeyey jidka markhaatifurkaaga, Sidaan ugu rayrayn lahaa taajirnimada oo dhan.
<br/><span class="verse" id="15">15 </span>Waxaan aad ugu fiirsan doonaa amarradaada, Oo jidadkaagaan dhawri doonaa.
<br/><span class="verse" id="16">16 </span>Qaynuunnadaada waan ku farxi doonaa, Eraygaagana ma illoobi doono.
<br/><span class="verse" id="17">17 </span>Anoo addoonkaaga ah wax badan oo wanaagsan ii samee, si aan u noolaado, Oo sidaasaan eraygaaga u dhawri doonaa.
<br/><span class="verse" id="18">18 </span>Indhahayga fur Si aan waxyaalo yaab badan sharcigaaga uga arko.
<br/><span class="verse" id="19">19 </span>Socotaan dhulka ku ahay, Haddaba amarradaada ha iga qarin.
<br/><span class="verse" id="20">20 </span>Naftaydu waxay u xiisootay Jacaylkay had iyo goorba u qabto xukummadaada.
<br/><span class="verse" id="21">21 </span>Waxaad canaanatay kuwa kibirsan oo inkaaran, Oo amarrada ka leexda.
<br/><span class="verse" id="22">22 </span>Cay iyo ceeb iga fogee, Waayo, markhaatifurkaaga waan xajiyey,
<br/><span class="verse" id="23">23 </span>Oo weliba amiirraa fadhiistay oo wax iga gees ah ka wada hadlay, Laakiinse anoo addoonkaaga ah aad baan uga fiirsaday qaynuunnadaada.
<br/><span class="verse" id="24">24 </span>Markhaatifurkaagu waa waxa iga farxiya, Waana lataliyayaashayda.
<br/><span class="verse" id="25">25 </span>Naftaydu waxay ku dhegtaa ciidda, Haddaba ii noolee si eraygaaga waafaqsan.
<br/><span class="verse" id="26">26 </span>Waxaan kuu sheegay jidadkaygii, oo adna waad ii jawaabtay, Bal qaynuunnadaada i bar.
<br/><span class="verse" id="27">27 </span>Jidka amarradaada i garansii, Oo sidaasaan aad ugu fiirsan doonaa shuqulladaada yaabka badan.
<br/><span class="verse" id="28">28 </span>Naftaydu waxay la dhacdaa murug, Haddaba ii xoogee si eraygaaga waafaqsan.
<br/><span class="verse" id="29">29 </span>Jidka beenta iga fogee, Oo si raxmad leh sharcigaaga ii sii.
<br/><span class="verse" id="30">30 </span>Waxaan doortay jidka aaminnimadaada, Oo waxaan hortayda dhigay xukummadaadii.
<br/><span class="verse" id="31">31 </span>Markhaatifurkaaga waan xajiyaa, Rabbiyow, ha i ceebayn.
<br/><span class="verse" id="32">32 </span>Waxaan ku ordi doonaa jidka amarradaada Markii aad qalbigayga ballaadhisid.
<br/><span class="verse" id="33">33 </span>Rabbiyow, jidka qaynuunnadaada i bar, Waanan xajin doonaa tan iyo ugu dambaysta.
<br/><span class="verse" id="34">34 </span>Waxgarasho i sii, oo anna sharcigaaga waan xajin doonaa, Haah, oo waxaan ku dhawri doonaa qalbigayga oo dhan.
<br/><span class="verse" id="35">35 </span>Igu kexee waddada amarradaada, Waayo, kaasaan ku farxaa.
<br/><span class="verse" id="36">36 </span>Qalbigayga u soo jeedi xagga markhaatifurkaaga, Oo ha u leexin xagga faa'iidada xaqdarrada ah.
<br/><span class="verse" id="37">37 </span>Indhahayga inay fiiriyaan wax aan micne lahayn ka sii jeedi, Oo jidadkaaga igu noolee.
<br/><span class="verse" id="38">38 </span>Eraygaaga ii xaqiiji anoo addoonkaaga ah Oo doonaya inaan kaa cabsado.
<br/><span class="verse" id="39">39 </span>Caydayda aan ka cabsanayo iga leexi, Waayo, xukummadaadu waa wanaagsan yihiin.
<br/><span class="verse" id="40">40 </span>Bal eeg, waxaan u xiisooday amarradaada, Haddaba xaqnimadaada igu soo noolee.
<br/><span class="verse" id="41">41 </span>Rabbiyow, naxariistaada iyo weliba badbaadintaadu Ha iigu yimaadeen si eraygaaga waafaqsan.
<br/><span class="verse" id="42">42 </span>Markaasaan jawaab u heli doonaa kan i caaya, Waayo, waxaan isku halleeyaa eraygaaga.
<br/><span class="verse" id="43">43 </span>Oo erayga runta ahna dhammaantiis afkayga ha ka gooyn, Waayo, waxaan rajo ku qabay xukummadaada.
<br/><span class="verse" id="44">44 </span>Markaasaan had iyo goorba dhawri doonaa sharcigaaga Weligay iyo weligayba.
<br/><span class="verse" id="45">45 </span>Oo waxaan ku socon doonaa xorriyad, Waayo, waxaan doondoonay amarradaada.
<br/><span class="verse" id="46">46 </span>Oo weliba waxaan markhaatifurkaaga ka sheegi doonaa boqorro hortooda, Mana ceeboobi doono.
<br/><span class="verse" id="47">47 </span>Oo waxaan ku farxi doonaa amarradaada Aan jeclaaday.
<br/><span class="verse" id="48">48 </span>Oo weliba waxaan gacmaha u hoorsan doonaa amarradaada aan jeclaaday, Oo aad baan ugu fiirsan doonaa qaynuunnadaada.
<br/><span class="verse" id="49">49 </span>Xusuuso eraygii aad anoo addoonkaaga ah igula hadashay, Oo aad igu rajo gelisay.
<br/><span class="verse" id="50">50 </span>Oo taasu waa i qalbi qaboojisaa markii aan dhibaataysnahay, Waayo, eraygaagaa i soo nooleeyey.
<br/><span class="verse" id="51">51 </span>Kuwa kibirsan aad bay iigu qosleen, Laakiinse sharcigaaga kama aan leexan.
<br/><span class="verse" id="52">52 </span>Rabbiyow, tan iyo mar hore waxaan soo xusuusnaa xukummadaada, Waanan isqalbi qaboojiyey.
<br/><span class="verse" id="53">53 </span>Aad baan u xanaaqay, Waana kuwa sharka leh oo sharcigaaga ka tegey aawadood.
<br/><span class="verse" id="54">54 </span>Qaynuunnadaadu waxay ii ahaayeen heeso Markaan ku jiray gurigii aan socotada ku ahaa.
<br/><span class="verse" id="55">55 </span>Rabbiyow, habeenkaan magacaaga soo xusuustay, Oo sharcigaagaan dhawray.
<br/><span class="verse" id="56">56 </span>Taasu waa ii ahaatay, Maxaa yeelay, amarradaadii baan xajiyey.
<br/><span class="verse" id="57">57 </span>Rabbigu waa qaybtayda, Oo anigu waxaan idhi, Waxaan dhawrayaa erayadaada.
<br/><span class="verse" id="58">58 </span>Qalbigayga oo dhan ayaan kugu baryay inaad raalli iga ahaato, Si eraygaaga waafaqsan iigu naxariiso.
<br/><span class="verse" id="59">59 </span>Waxaan ka fikiray jidadkayga, Kolkaasaan cagahayga u soo duway xagga markhaatifurkaaga.
<br/><span class="verse" id="60">60 </span>Waan u degdegay, oo kama aan raagin Inaan amarradaada dhawro.
<br/><span class="verse" id="61">61 </span>Waxaa isku kay duudduubay xadhkihii kuwa sharka leh, Laakiinse sharcigaaga ma aan illoobin.
<br/><span class="verse" id="62">62 </span>Waxaan kici doonaa habeenbadhka inaan kugu mahadnaqo, Waana xukummadaada caddaaladda ah daraaddood.
<br/><span class="verse" id="63">63 </span>Anigu waxaan wehel la ahay kuwa kaa cabsada oo dhan, Iyo kuwa amarradaada dhawraba.
<br/><span class="verse" id="64">64 </span>Rabbiyow, dhulka waxaa ka buuxda naxariistaada, Haddaba qaynuunnadaada i bar.
<br/><span class="verse" id="65">65 </span>Rabbiyow, anoo addoonkaaga ah waxaad iila macaamilootay Si wanaagsan oo eraygaaga waafaqsan.
<br/><span class="verse" id="66">66 </span>Haddaba i bar kaladoorasho wanaagsan iyo aqoon, Waayo, waxaan rumaystay amarradaada.
<br/><span class="verse" id="67">67 </span>Intaan lay dhibin ka hor ayaan ambaday, Laakiinse haatan eraygaaga waan dhawraa.
<br/><span class="verse" id="68">68 </span>Waad wanaagsan tahay, oo wanaag baad samaysaa, Haddaba qaynuunnadaada i bar.
<br/><span class="verse" id="69">69 </span>Kuwa kibirka lahu been bay iga sheegeen, Aniguse amarradaada ayaan ku xajin doonaa qalbigayga oo dhan.
<br/><span class="verse" id="70">70 </span>Qalbigoodu wuu qallafsanaaday, Aniguse waxaan ku farxaa sharcigaaga.
<br/><span class="verse" id="71">71 </span>Waa ii wanaagsanayd in lay dhibo, Si aan qaynuunnadaada u barto.
<br/><span class="verse" id="72">72 </span>Sharciga afkaagu waa iiga sii fiican yahay Kumanyaal dahab iyo lacag ah.
<br/><span class="verse" id="73">73 </span>Waxaa i sameeyey oo i qabanqaabiyey gacmahaaga, Haddaba i sii waxgarasho aan amarradaada ku barto.
<br/><span class="verse" id="74">74 </span>Kuwa kaa cabsadaa way i arki doonaan, wayna farxi doonaan, Maxaa yeelay, waxaan rajo ku qabay eraygaaga.
<br/><span class="verse" id="75">75 </span>Rabbiyow, waan ogahay in xukummadaadu ay xaq yihiin, Iyo inaad aaminnimo igu dhibtay.
<br/><span class="verse" id="76">76 </span>Waan ku baryayaaye raxmaddaadu ha ii noqoto qalbiqaboojin Si waafaqsan eraygii aad anoo addoonkaaga ah igula hadashay.
<br/><span class="verse" id="77">77 </span>Naxariistaadu ha ii timaado si aan u noolaado, Waayo, waxaa iga farxiya sharcigaaga.
<br/><span class="verse" id="78">78 </span>Kuwa kibirka lahu ha ceeboobeen, waayo, si gardarro ah ayay igu afgembiyeen, Aniguse waxaan aad uga fiirsan doonaa amarradaada.
<br/><span class="verse" id="79">79 </span>Kuwa kaa cabsadaa ha ii soo noqdeen, Oo waxay ogaan doonaan markhaatifurkaaga.
<br/><span class="verse" id="80">80 </span>Qalbigaygu qaynuunnadaada ha ku qummanaado, Si aanan u ceeboobin.
<br/><span class="verse" id="81">81 </span>Naftaydu waa u taag darnaataa badbaadintaada aan u xiisoodo aawadeed, Laakiinse eraygaagaan rajo ku qabaa.
<br/><span class="verse" id="82">82 </span>Sidii aan u lahaa, Goormaad i qalbi qaboojinaysaa? Ayaa indhahaygu u gudheen eraygaaga aawadiis.
<br/><span class="verse" id="83">83 </span>Waayo, waxaan noqday sidii sibraar qiiq ku dhex jiro, Laakiinse innaba qaynuunnadaada ma aan illoobo.
<br/><span class="verse" id="84">84 </span>Anoo addoonkaaga ah cimrigaygu waa intee? Oo goormaad xukun ku soo dejinaysaa kuwa i silciya?
<br/><span class="verse" id="85">85 </span>Kuwa kibirka leh oo aan sharcigaaga waafaqsanayn Ayaa ii qoday godad.
<br/><span class="verse" id="86">86 </span>Amarradaada oo dhammu waa wada daacad, Si gardarro ah ayay ii silciyaan, haddaba i caawi,
<br/><span class="verse" id="87">87 </span>Dhulka ayay iga baabbi'in gaadheen, Aniguse kama aan tegin amarradaadii.
<br/><span class="verse" id="88">88 </span>Raxmaddaada igu soo noolee, Oo anna waxaan dhawri doonaa markhaatifurka afkaaga.
<br/><span class="verse" id="89">89 </span>Rabbiyow, eraygaagu weligiisba Wuxuu taagan yahay samada.
<br/><span class="verse" id="90">90 </span>Aaminnimadaaduna waxay gaadhaa tan iyo ka ab ka ab; Dhulkaad dhistay, wuuna sii jirayaa.
<br/><span class="verse" id="91">91 </span>Maantadan waxay u joogaan si qaynuunnadaada waafaqsan, Waayo, wax waluba waa addoommadaada.
<br/><span class="verse" id="92">92 </span>Haddaanu sharcigaagu iga farxin, Waxaan kol hore ku halligmi lahaa dhibaatadii i haysatay.
<br/><span class="verse" id="93">93 </span>Weligay amarradaada ma aan illoobi doono, Waayo, iyagaad igu soo noolaysay.
<br/><span class="verse" id="94">94 </span>Anigu waxaan ahay kaaga, haddaba i badbaadi, Waayo, waxaan doondoonay amarradaada.
<br/><span class="verse" id="95">95 </span>Kuwa sharka lahu way ii sugeen inay i baabbi'iyaan, Aniguse waxaan ka fiirsan doonaa markhaatifurkaaga.
<br/><span class="verse" id="96">96 </span>Waxaan arkay in wax kasta oo kaamil ah ay dhammaad leeyihiin, Amarkaaguse aad buu u ballaadhan yahay.
<br/><span class="verse" id="97">97 </span>Aad baan sharcigaaga u jeclahay! Maalinta oo dhan isagaan u fiirsadaa.
<br/><span class="verse" id="98">98 </span>Amarradaadu waxay iga dhigaan ku ka sii caqli badan cadaawayaashayda. Waayo, weligayba way ila jiraan.
<br/><span class="verse" id="99">99 </span>Waan ka sii waxgarasho badnahay macallimiintayda oo dhan, Waayo, waxaan u fiirsadaa markhaatifurkaaga.
<br/><span class="verse" id="100">100 </span>Waan ka sii waxgarasho badnahay odayaasha, Waayo, waxaan xajiyey amarradaada. <br/><span class="verse" id="101">101 </span> Cagahayga waan ka joojiyey jid kasta oo shar leh, Si aan eraygaaga u dhawro. <br/><span class="verse" id="102">102 </span> Xukummadaada gees ugama aan leexan, Waayo, wax baad i bartay. <br/><span class="verse" id="103">103 </span> Erayadaadu dhanxanaggayga u macaan badanaa! Afkayga malab way uga sii macaan badan yihiin! <br/><span class="verse" id="104">104 </span> Amarradaada ayaan waxgarasho ku helaa, Oo sidaas daraaddeed ayaan jid kasta oo been ah u necbahay. <br/><span class="verse" id="105">105 </span> Eraygaagu wuxuu cagahayga u yahay laambad, Waddooyinkaygana iftiin. <br/><span class="verse" id="106">106 </span> Waxaan ku dhaartay oo aan weliba xaqiijiyey Inaan dhawrayo xukummadaada xaqa ah. <br/><span class="verse" id="107">107 </span> Aad iyo aad baan u dhibaataysnahay, Haddaba Rabbiyow, igu soo noolee si eraygaaga waafaqsan. <br/><span class="verse" id="108">108 </span> Rabbiyow, waan ku baryayaaye, aqbal qurbaannada ikhtiyaarka ah oo afkayga, Xukummadaadana i bar. <br/><span class="verse" id="109">109 </span> Naftaydu had iyo goorba waxay ku jirtaa khatar, Habase yeeshee sharcigaaga ma illoobo. <br/><span class="verse" id="110">110 </span> Kuwa sharka lahu waxay ii dhigeen dabin, Laakiinse amarradaada kama aan amban. <br/><span class="verse" id="111">111 </span> Markhaatifurkaaga waxaan u qaatay sida dhaxal weligiis waaraya, Waayo, kaasu waxa weeye waxa qalbigaygu ku reyreeya. <br/><span class="verse" id="112">112 </span> Qalbigayga waxaan u jeediyey inaan qaynuunnadaada oofiyo, Tan iyo weligay iyo ilaa ugu dambaysta. <br/><span class="verse" id="113">113 </span> Waan necbahay kuwa labada qalbi leh, Laakiinse sharcigaaga waan jeclahay. <br/><span class="verse" id="114">114 </span> Waxaad tahay gabbaadkayga iyo gaashaankayga, Oo waxaan rajo ku qabaa eraygaaga. <br/><span class="verse" id="115">115 </span> Kuwiinna xumaanta falow, iga taga, Si aan amarrada Ilaahayga u xajiyo. <br/><span class="verse" id="116">116 </span> Rabbiyow, ii tiiri si eraygaaga waafaqsan si aan u noolaado, Oo yaanan rajadayda ku ceeboobin. <br/><span class="verse" id="117">117 </span> Kor ii hay, oo waan badbaadi doonaa, Oo had iyo goorba waxaan u fiirsan doonaa qaynuunnadaada. <br/><span class="verse" id="118">118 </span> Kuwa qaynuunnadaada ka habaabay oo dhan waad fudaydsatay, Waayo, khiyaanadoodu waa wax been ah. <br/><span class="verse" id="119">119 </span> Kuwa sharka leh oo dhulka oo dhan waxaad u fogaysaa sida wasakh oo kale, Oo sidaas daraaddeed baan markhaatifurkaaga u jeclahay. <br/><span class="verse" id="120">120 </span> Jidhkaygu wuxuu la gariiraa cabsidaada, Oo waxaan ka baqaa xukummadaada. <br/><span class="verse" id="121">121 </span> Waxaan sameeyey xukun iyo caddaalad, Haddaba ha iiga tegin kuwa i dulma. <br/><span class="verse" id="122">122 </span> Anoo addoonkaaga ah wanaag daraaddiis ii dammiino, Oo kuwa kibirsanu yaanay i dulmin. <br/><span class="verse" id="123">123 </span> Indhahaygii waxay u gudheen jacaylkay badbaadintaada u qabaan, Iyo eraygaaga xaqa ah daraaddiis. <br/><span class="verse" id="124">124 </span> Anoo addoonkaaga ah iila macaamilow si naxariistaada waafaqsan, Oo qaynuunnadaada i bar. <br/><span class="verse" id="125">125 </span> Waxaan ahay addoonkaaga, haddaba waxgarasho i sii, Si aan markhaatifurkaaga u ogaado. <br/><span class="verse" id="126">126 </span> Waa wakhtiga aad shaqayn lahayd, Rabbiyow, Waayo, sharcigaaga way buriyeen. <br/><span class="verse" id="127">127 </span> Haddaba amarradaada waan ka sii jeclahay Dahab, haah, xataa dahab saafi ah. <br/><span class="verse" id="128">128 </span> Sidaas daraaddeed amarradaada oo dhammu waxay ila yihiin wax hagaagsan, Oo waan necbahay jid kasta oo been ah. <br/><span class="verse" id="129">129 </span> Markhaatifurkaagu waa yaab badan yahay, Oo sidaas daraaddeed ayay naftaydu u xajisaa. <br/><span class="verse" id="130">130 </span> Erayadaada furniinkoodu wax buu iftiimiyaa, Oo wuxuu waxgarasho siiyaa kuwa garaadka daran. <br/><span class="verse" id="131">131 </span> Afka aad baan u kala qaaday, oo waan harraaday, Waayo, waxaan u xiisooday amarradaada. <br/><span class="verse" id="132">132 </span> Ii soo jeeso, oo ii naxariiso, Sidaad kuwa magacaaga jecel u samaysid. <br/><span class="verse" id="133">133 </span> Tallaabooyinkayga ku toosi eraygaaga, Oo dembina yaanu ii talin. <br/><span class="verse" id="134">134 </span> Dadka dulmigiisa iga bixi, Oo anna waxaan dhawri doonaa amarradaada. <br/><span class="verse" id="135">135 </span> Anoo addoonkaaga ah wejigaaga iigu iftiimi, Oo qaynuunnadaada i bar. <br/><span class="verse" id="136">136 </span> Indhahayga waxaa ka shubma durdurro biyo ah, Maxaa yeelay, sharcigaaga lama dhawrin. <br/><span class="verse" id="137">137 </span> Rabbiyow, xaq baad tahay, Oo xukummadaaduna waa qumman yihiin. <br/><span class="verse" id="138">138 </span> Markhaatifurkaaga waxaad ku amartay xaqnimo Iyo daacadnimo oo dhan. <br/><span class="verse" id="139">139 </span> Waxaa i baabba'shay qiirada aan kuu qabo, Maxaa yeelay, cadaawayaashaydu waxay illoobeen erayadaada. <br/><span class="verse" id="140">140 </span> Eraygaagu aad buu u daahirsan yahay, Sidaas daraaddeed anoo addoonkaaga ah waan jeclahay. <br/><span class="verse" id="141">141 </span> Anigu waan yarahay, oo waa lay quudhsadaa, Laakiinse amarradaada ma illoobo. <br/><span class="verse" id="142">142 </span> Xaqnimadaadu waa xaqnimo weligeed sii waaraysa, Oo sharcigaaguna waa run. <br/><span class="verse" id="143">143 </span> Dhib iyo cidhiidhi baa i qabsaday. Laakiinse amarradaadu waa waxa iga farxiya. <br/><span class="verse" id="144">144 </span> Markhaatifurkaagu weligiisba waa xaq, Haddaba waxgarasho i sii, oo anna waan sii noolaan doonaa. <br/><span class="verse" id="145">145 </span> Waxaan ku qayshaday qalbigayga oo dhan, haddaba Rabbiyow, ii jawaab, Oo anna waxaan xajin doonaa qaynuunnadaada. <br/><span class="verse" id="146">146 </span> Waan kuu qayshaday ee i badbaadi, Oo markhaatifurkaaga waan dhawri doonaa. <br/><span class="verse" id="147">147 </span> Waan ka soo hor maray waaga berigiisii, oo waan qayliyey, Oo waxaan rajo ku qabay erayadaada. <br/><span class="verse" id="148">148 </span> Indhahaygu way ka hor mareen wakhtiga la soo jeedo oo habeennimo, Si aan eraygaaga uga fikiro. <br/><span class="verse" id="149">149 </span> Codkayga u maqal si raxmaddaada waafaqsan, Rabbiyow, igu soo noolee si xukummadaada waafaqsan. <br/><span class="verse" id="150">150 </span> Kuwii xumaatada raaci jiray way soo dhowaanayaan, Iyagu sharcigaaga way ka fog yihiin. <br/><span class="verse" id="151">151 </span> Rabbiyow, adigu waad dhow dahay, Oo amarradaada oo dhammuna waa wada run. <br/><span class="verse" id="152">152 </span> Waxaan markhaatifurkaaga waa hore ka iqiin Inaad u aasaastay si ay weligood u sii waaraan. <br/><span class="verse" id="153">153 </span> Dhibaatadayda ka fiirso oo i samatabbixi, Waayo, anigu sharcigaaga ma illoobo. <br/><span class="verse" id="154">154 </span> Dacwadayda ii muddac, oo i soo furo, Igu soo noolee si eraygaaga waafaqsan. <br/><span class="verse" id="155">155 </span> Kuwa sharka leh badbaadadu waa ka fog tahay, Waayo, qaynuunnadaada ma ay doondoonaan. <br/><span class="verse" id="156">156 </span> Rabbiyow, naxariistaadu waa badan tahay, Igu soo noolee si xukummadaada waafaqsan. <br/><span class="verse" id="157">157 </span> Kuwa i silciya iyo cadaawayaashayduba way badan yihiin, Laakiinse anigu kama aan leexan markhaatifurkaaga. <br/><span class="verse" id="158">158 </span> Waxaan arkay khaa'innada, kolkaasaan murugooday, Maxaa yeelay, iyagu eraygaaga ma ay dhawraan. <br/><span class="verse" id="159">159 </span> Bal ka fiirso sida aan amarradaada u jeclahay, Rabbiyow, igu soo noolee si raxmaddaada waafaqsan. <br/><span class="verse" id="160">160 </span> Eraygaaga dhammaantiisu waa run, Mid kasta oo xukummadaada xaqa ah ka mid ahu wuu sii waaraa weligiisba. <br/><span class="verse" id="161">161 </span> Amiirraa sababla'aan ii silciyey, Laakiinse qalbigaygu wuxuu ka baqaa erayadaada. <br/><span class="verse" id="162">162 </span> Waxaan eraygaaga ugu reyreeyaa Sidii mid booli badan helay. <br/><span class="verse" id="163">163 </span> Beenta waan necbahay oo waan karahsaday, Laakiinse sharcigaaga waan jeclahay. <br/><span class="verse" id="164">164 </span> Maalintiiba toddoba jeer baan ku ammaanaa, Waana xukummadaada xaqa ah daraaddood. <br/><span class="verse" id="165">165 </span> Kuwa sharcigaaga jecelu waxay haystaan nabad weyn, Oo wax iyaga turuntureeyaa ma jiraan. <br/><span class="verse" id="166">166 </span> Rabbiyow, badbaadintaada waan u xiisooday, Oo amarradaadiina waan oofiyey. <br/><span class="verse" id="167">167 </span> Naftaydu waxay dhawrtay markhaatifurkaaga, Oo anna aad iyo aad baan u jeclahay. <br/><span class="verse" id="168">168 </span> Waxaan dhawray amarradaada iyo markhaatifurkaaga, Waayo, jidadkayga oo dhammu hortaaday wada yaalliin. <br/><span class="verse" id="169">169 </span> Rabbiyow, qayladaydu ha ku soo dhowaato hortaada, Oo waxgarasho ii sii si eraygaaga waafaqsan. <br/><span class="verse" id="170">170 </span> Baryootankaygu hortaada ha yimaado, Oo ii samatabbixi si eraygaaga waafaqsan. <br/><span class="verse" id="171">171 </span> Bushimahaygu ammaan ha ku hadleen, Waayo, waxaad i bartaa qaynuunnadaada. <br/><span class="verse" id="172">172 </span> Carrabkaygu ha ku gabyo eraygaaga, Waayo, amarradaada oo dhammu waa wada xaqnimo. <br/><span class="verse" id="173">173 </span> Gacantaadu diyaar ha u ahaato inay i caawiso, Waayo, amarradaadaan doortay. <br/><span class="verse" id="174">174 </span> Rabbiyow, badbaadintaada, waan u xiisooday, Oo sharcigaaguna waa waxa iga farxiya. <br/><span class="verse" id="175">175 </span> Naftaydu ha iska noolaato, wayna ku ammaani doontaa, Oo xukummadaaduna ha i caawiyaan. <br/><span class="verse" id="176">176 </span> Waxaan u hallaabay sidii lax luntay, haddaba anigoo addoonkaaga ah i doondoon, Waayo, amarradaada ma aan illoobo.
</p>