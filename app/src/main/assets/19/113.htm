
<h3>Cutub 113 </h3>

<p><span class="verse" id="1"> 1</span> Rabbiga ammaana. Rabbiga addoommadiisow, ammaana. Rabbiga magiciisa ammaana.
<br/><span class="verse" id="2">2 </span>Hadda intii ka bilaabata iyo tan iyo weligeedba Rabbiga magiciisu mahad ha lahaado.
<br/><span class="verse" id="3">3 </span>Qorraxdu markay soo baxdo iyo markay dhacdo inta ka dhex leh Magaca Rabbiga waa in la ammaano.
<br/><span class="verse" id="4">4 </span>Rabbigu quruumaha oo dhan wuu ka wada sarreeyaa, Ammaantiisuna samooyinka way ka sii sarraysaa.
<br/><span class="verse" id="5">5 </span>Bal yaa la mid ah Rabbiga Ilaaheenna ah, Oo kursigiisa ku leh xagga sare,
<br/><span class="verse" id="6">6 </span>Oo hoos u eega Waxyaalaha samada ku jira iyo waxyaalaha dhulka yaalba?
<br/><span class="verse" id="7">7 </span>Wuxuu miskiinka kor uga qaadaa ciidda, Oo kan baahanna wuxuu sara uga qaadaa meesha digada,
<br/><span class="verse" id="8">8 </span>Inuu isaga la fadhiisiyo amiirro, Kuwaas oo ah amiirrada dadkiisa.
<br/><span class="verse" id="9">9 </span>Oo naagtii madhalays ahna wuxuu ka dhigaa inay reer hayso, Iyo inay ahaato hooyo faraxsan oo carruur leh. Rabbiga ammaana.
</p>

