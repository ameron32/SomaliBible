
<h3>Cutub 130 </h3>

<p><span class="verse" id="1"> 1</span> Rabbiyow, waxaan kaaga qayshaday moolalka.
<br/><span class="verse" id="2">2 </span>Sayidow, codkayga maqal, Oo dhegahaagu ha noqdeen kuwo u digtoon Codka baryootankayga.
<br/><span class="verse" id="3">3 </span>Rabbiyow, haddaad dembiyada u fiirsatid, Bal yaa istaagi doona, Sayidow?
<br/><span class="verse" id="4">4 </span>Laakiinse waxaa kula jirta dembidhaafid, In adiga lagaa cabsado daraaddeed.
<br/><span class="verse" id="5">5 </span>Waxaan sugaa Rabbiga, Naftayduna way sugtaa, oo eraygiisa ayaan rajo ku qabaa.
<br/><span class="verse" id="6">6 </span>Naftaydu waxay Sayidka u dhawrtaa In ka sii badan sida waardiyuhu u dhawro waaga berigiisa, Haah, in ka sii badan sida waardiyuhu u dhawro waaga berigiisa.
<br/><span class="verse" id="7">7 </span>Reer binu Israa'iilow, Rabbiga rajo ku qaba, Waayo, Rabbigu wuxuu leeyahay naxariis Iyo weliba furasho aad iyo aad u badan.
<br/><span class="verse" id="8">8 </span>Oo wuxuu reer binu Israa'iil ka soo furan doonaa Dembiyadooda oo dhan.
</p>

