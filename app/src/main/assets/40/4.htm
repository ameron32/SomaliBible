
<h3>Cutub 4 </h3>

<p><span class="verse" id="1"> 1</span> Goortaasaa Ruuxu Ciise cidlada u kaxeeyey in Ibliisku jirrabo.
<br/><span class="verse" id="2">2 </span>Oo goortuu afartan maalmood iyo afartan habeen soomanaa, ayuu dabadeed gaajooday.
<br/><span class="verse" id="3">3 </span>Markaasaa duufiyihii u yimid oo ku yidhi, Haddaad tahay Wiilka Ilaah, dhagaxyadan ku dheh, Kibis noqda.
<br/><span class="verse" id="4">4 </span>Laakiin wuu u jawaabay oo ku yidhi, Waa qoran tahay, Dadku waa inaanu kibis oo keliya ku noolaan, laakiin waa inuu eray walba oo afka Ilaah ka soo baxa ku noolaado.
<br/><span class="verse" id="5">5 </span>Markaasaa Ibliisku magaaladii quduuska ahayd geeyey, wuxuuna saaray munaaraddii macbudka
<br/><span class="verse" id="6">6 </span>oo ku yidhi, Haddaad tahay Wiilka Ilaah, hoos isu tuur, waayo, waa qoran tahay, Malaa'igihiisa ayuu amri doonaa, Oo gacmahooda ayay sare kuugu qaban doonaan, Inaanay cagtaadu dhagax ku dhicin.
<br/><span class="verse" id="7">7 </span>Ciise wuxuu ku yidhi, Haddana waa qoran tahay, Rabbiga Ilaahaaga ah waa inaanad jirrabin.
<br/><span class="verse" id="8">8 </span>Haddana Ibliiskii ayaa buur aad u dheer geeyey, wuxuuna tusay boqortooyooyinka dunida oo dhan iyo ammaantooda.
<br/><span class="verse" id="9">9 </span>Wuxuuna ku yidhi, Waxyaalahan oo dhan waan ku siinayaa haddaad sujuuddid oo i caabuddid.
<br/><span class="verse" id="10">10 </span>Markaasaa Ciise wuxuu ku yidhi, Shayddaan yahow, bax, waayo, waa qoran tahay, Waa inaad caabuddo Rabbiga Ilaahaaga ah oo waa inaad isaga keliya u adeegto.
<br/><span class="verse" id="11">11 </span>Markaasaa Ibliiskii ka tegey, oo waxaa u yimid malaa'igo, wayna u adeegeen.
<br/><span class="verse" id="12">12 </span>Maarkuu maqlay in Yooxanaa la qabtay, ayuu Galili ku leexday,
<br/><span class="verse" id="13">13 </span>oo intuu Naasared ka tegey, wuxuu yimid oo degay Kafarna'um, tan badda agteeda ahayd oo ku jirtay soohdimaha Sebulun iyo Naftaali,
<br/><span class="verse" id="14">14 </span>inay noqoto wixii nebi Isayos lagaga dhex hadlay, isagoo leh,
<br/><span class="verse" id="15">15 </span>Dhulka Sebulun iyo dhulka Naftaali, Xagga jidka badda, Webi Urdun shishadiisa, Galili quruumaha ka mid ah,
<br/><span class="verse" id="16">16 </span>Dadkii fadhiyi jiray gudcurka Ayaa iftiin weyn arkay, Kuwii fadhiyi jiray dalka iyo hooska dhimashadana, Iftiin baa u baxay.
<br/><span class="verse" id="17">17 </span>Markaas dabadeed Ciise wuxuu bilaabay inuu wax ku wacdiyo oo yidhaahdo, Toobadkeena, waayo, boqortooyadii jannadu waa dhow dahay.
<br/><span class="verse" id="18">18 </span>Markuu badda Galili ag marayay wuxuu arkay laba walaalo ah, Simoon kii Butros la odhan jiray iyo Andaros oo ahaa walaalkiis, iyagoo shabag badda ku tuuraya, waayo, waxay ahaayeen kalluumaystayaal.
<br/><span class="verse" id="19">19 </span>Oo wuxuu ku yidhi, I soo raaca, waxaan idinka dhigayaa kuwa dadka jillaabta.
<br/><span class="verse" id="20">20 </span>Markiiba intay shabagyadii ka tageen, ayay raaceen isagii.
<br/><span class="verse" id="21">21 </span>Markuu meeshaas hore uga socday wuxuu arkay laba kale oo walaalo ah, Yacquub ina Sebedi iyo walaalkiis Yooxanaa, iyagoo aabbahood doonnida kula jira oo shabagyadoodii hagaajinaya, wuuna u yeedhay.
<br/><span class="verse" id="22">22 </span>Markiiba doonnidii iyo aabbahood way ka soo tageen oo way raaceen.
<br/><span class="verse" id="23">23 </span>Ciise ayaa Galili oo dhan ku wareegay, isagoo
<br/><span class="verse" id="24">24 </span>Warkiisuna waa gaadhay Suuriya oo dhan, oo waxay u keeneen kuwii bukay oo dhan, oo cudurro kala cayncayn ah iyo silic qabay, iyo kuwo jinni qaba, iyo kuwo suuxdin qaba, iyo kuwa curyaan ah, wuuna bogsiiyey.
<br/><span class="verse" id="25">25 </span>Waxaana raacay dad badan oo ka yimid Galili iyo Dekabolis iyo Yeruusaalem iyo Yahuudiya iyo Webi Urdun shishadiisa.
</p>

