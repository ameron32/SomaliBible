
<h3>Cutub 9 </h3>

<p><span class="verse" id="1"> 1</span>Xigmaddu gurigeeday dhisatay, Toddobadeedii tiirna way xaradhay.
<br/><span class="verse" id="2">2 </span>Neefafkeedii ayay qashay, oo waxay isku dartay khamrigeedii; Miiskeediina way diyaarisay.
<br/><span class="verse" id="3">3 </span>Oo gabdhaheedii midiidinnada ahaa ayay dirtay, oo waxay ka qaylinaysaa Magaalada meelaha ugu sarreeya, iyadoo leh,
<br/><span class="verse" id="4">4 </span>Ku alla kii garaaddaranu, halkan ha u soo leexdo. Oo kii waxgarasho u baahanna waxay ku leedahay,
<br/><span class="verse" id="5">5 </span>Kaalaya oo kibistayda wax ka cuna, Oo khamriga aan isku darayna wax ka cabba.
<br/><span class="verse" id="6">6 </span>Garaadlaawayaashow, nacasnimada iska daaya, oo noolaada, Oo jidka waxgarashadana mara.
<br/><span class="verse" id="7">7 </span>Kii mid wax quudhsada toosiyaa, cay buu isu soo jiidaa, Oo kii kan sharka leh canaantana, ceeb baa ku dhacda.
<br/><span class="verse" id="8">8 </span>Mid wax quudhsada ha canaanan, waaba intaas oo uu ku necbaadaaye, Nin caqli leh canaano, oo isna wuu ku jeclaan doonaa.
<br/><span class="verse" id="9">9 </span>Nin caqli leh wax bar, oo isna caqli wuu sii yeelan doonaa. Nin xaq ah wax bar, oo isna waxbarasho wuu sii korodhsan doonaa.
<br/><span class="verse" id="10">10 </span>Rabbiga in laga cabsado waa xigmadda bilowgeeda, Oo Kan quduuska ah in la aqoonsadona waa waxgarasho.
<br/><span class="verse" id="11">11 </span>Waayo, maalmahaagu anigay igu badan doonaan, Oo cimrigaaguna waa sii kordhi doonaa.
<br/><span class="verse" id="12">12 </span>Haddaad caqli leedahay naftaadaad caqli u leedahay, Laakiinse haddaad wax quudhsato, adiga uun baa waxquudhsashadaada xambaaran doona.
<br/><span class="verse" id="13">13 </span>Naagta nacasadda ahu waa qaylo badan tahay, Iyadu way garaaddaran tahay, oo waxba ma taqaan.
<br/><span class="verse" id="14">14 </span>Waayo, waxay fadhiisataa illinka gurigeeda, Oo kursi bay ku fadhiisataa meelaha sarsare ee magaalada,
<br/><span class="verse" id="15">15 </span>Inay u yeedho kuwa jidka maraya, Iyagoo jidadkooda iska sii soconaya,
<br/><span class="verse" id="16">16 </span>Ku alla kii garaaddaranu halkan ha u soo leexdo, Oo kii waxgarasho u baahanna waxay ku leedahay,
<br/><span class="verse" id="17">17 </span>Biyo la soo xaday way macaan yihiin. Oo cunto qarsoodi loo cunaana wax bay ka farxisaa.
<br/><span class="verse" id="18">18 </span>Laakiinse isagu garan maayo in kuwii dhintay ay halkaas joogaan, Iyo in martideedii ay She'ool guntiisa ku jiraan.
</p>

