
<h3>Cutub 33 </h3>

<p><span class="verse" id="1">1 </span>Reer binu Israa'iil sodcaalladoodii waa kuwan markay gacanta Muuse iyo Haaruun koox koox ugaga soo bexeen dalkii Masar.
<br/><span class="verse" id="2">2 </span>Oo Muuse wuxuu amarka Rabbiga ugu qoray bixitimmadoodii sidii sodcaalladoodu ahaayeen, oo sodcaalladoodii sidii bixitimmadoodu ahaayeen waa kuwan.
<br/><span class="verse" id="3">3 </span>Oo bishii kowaad maalinteedii shan iyo tobnaad ayay Racmeses ka guureen. Habeenkii Kormaridda maalintii ka dambaysay ayay reer binu Israa'iil gacan sarraysa ku bexeen iyadoo Masriyiintii oo dhammu ay u jeedaan,
<br/><span class="verse" id="4">4 </span>intii Masriyiintu ay aasayeen curadyadoodii uu Rabbigu ku dhex laayay oo dhan. Oo ilaahyadoodiina Rabbigu xukummo buu ku soo dejiyey.
<br/><span class="verse" id="5">5 </span>Oo reer binu Israa'iil Racmeses bay ka guureen, oo waxay degeen Sukod.
<br/><span class="verse" id="6">6 </span>Oo Sukodna way ka guureen, oo waxay degeen Eetaam oo ku taal cidlada darafkeeda.
<br/><span class="verse" id="7">7 </span>Oo haddana Eetaam bay ka guureen, oo waxay dib ugu noqdeen Fiihaahiirod oo ku hor taal Bacal Sefoon; kolkaasay degeen Migdol horteeda.
<br/><span class="verse" id="8">8 </span>Oo Haxiirod horteedana way ka guureen, oo badday dhex mareen oo waxay gaadheen cidlada, oo cidladii Eetaam ayay saddex maalmood socodkood ku dhex socdeen, kolkaasay Maaraah degeen.
<br/><span class="verse" id="9">9 </span>Oo Maaraahna way ka guureen, oo waxay yimaadeen Eelim, oo Eelim waxaa ku yiil laba iyo toban ilood oo biyo ah iyo toddobaatan geed oo timir ah, kolkaasay halkaas degeen.
<br/><span class="verse" id="10">10 </span>Oo haddana Eelim way ka guureen, oo waxay degeen Badda Cas agteeda.
<br/><span class="verse" id="11">11 </span>Oo Badda Cas way ka guureen, oo waxay dhex degeen cidlada Siin la yidhaahdo.
<br/><span class="verse" id="12">12 </span>Oo cidladii Siinna way ka guureen, kolkaasay degeen Daafqaah.
<br/><span class="verse" id="13">13 </span>Oo Daafqaahna way ka guureen, oo waxay degeen Aaluush.
<br/><span class="verse" id="14">14 </span>Oo Aaluushna way ka guureen, oo waxay degeen Refiidiim, meeshaas oo aan lahayn biyo ay dadku cabbaan.
<br/><span class="verse" id="15">15 </span>Oo Refiidiimna way ka guureen, oo waxay dhex degeen cidladii Siinay.
<br/><span class="verse" id="16">16 </span>Oo cidladii Siinayna way ka guureen, kolkaasay degeen Qibrood Xatawaah.
<br/><span class="verse" id="17">17 </span>Oo Qibrood Xatawaahna way ka guureen, kolkaasay degeen Xaseerood.
<br/><span class="verse" id="18">18 </span>Oo Xaseeroodna way ka guureen, oo waxay degeen Ritmaah.
<br/><span class="verse" id="19">19 </span>Oo Ritmaahna way ka guureen, oo waxay degeen Rimmon Feres.
<br/><span class="verse" id="20">20 </span>Oo Rimmon Feresna way ka guureen, oo waxay degeen Libnaah.
<br/><span class="verse" id="21">21 </span>Oo Libnaahna way ka guureen, oo waxay degeen Risaah.
<br/><span class="verse" id="22">22 </span>Oo Risaahna way ka guureen, oo waxay degeen Qeheelaataah.
<br/><span class="verse" id="23">23 </span>Oo Qeheelaataahna way ka guureen, oo waxay degeen Buur Shefer.
<br/><span class="verse" id="24">24 </span>Oo haddana Buur Shefer way ka guureen, oo waxay degeen Xaraadaah.
<br/><span class="verse" id="25">25 </span>Oo Xaraadaahna way ka guureen, oo waxay degeen Maqheelod.
<br/><span class="verse" id="26">26 </span>Oo Maqheelodna way ka guureen, oo waxay degeen Taxad.
<br/><span class="verse" id="27">27 </span>Oo Taxadna way ka guureen, oo waxay degeen Terax.
<br/><span class="verse" id="28">28 </span>Oo Teraxna way ka guureen, oo waxay degeen Mitqaah.
<br/><span class="verse" id="29">29 </span>Oo Mitqaahna way ka guureen, oo waxay degeen Xashmonaah.
<br/><span class="verse" id="30">30 </span>Oo Xashmonaahna way ka guureen, oo waxay degeen Mooseerood.
<br/><span class="verse" id="31">31 </span>Oo Mooseeroodna way ka guureen, oo waxay degeen Bini Yacaqaan.
<br/><span class="verse" id="32">32 </span>Oo Bini Yacaqaanna way ka guureen, oo waxay degeen Xor Haggidgaad.
<br/><span class="verse" id="33">33 </span>Oo Xor Haggidgaadna way ka guureen, oo waxay degeen Yaatbaataah.
<br/><span class="verse" id="34">34 </span>Oo haddana Yaatbaataah way ka guureen, oo waxay degeen Cabronaah.
<br/><span class="verse" id="35">35 </span>Oo Cabronaahna way ka guureen, oo waxay degeen Cesyoon Geber.
<br/><span class="verse" id="36">36 </span>Oo Cesyoon Geberna way ka guureen, oo waxay degeen cidladii Sin (taasoo ah Qaadeesh).
<br/><span class="verse" id="37">37 </span>Oo Qaadeeshna way ka guureen, oo waxay degeen Buur Xor oo ku taal dalka reer Edom darafkiisa.
<br/><span class="verse" id="38">38 </span>Markaasaa wadaadkii Haaruun ahaa wuxuu Buur Xor ku fuulay amarka Rabbiga, oo halkaasuu ku dhintay sannaddii afartanaad bishii shanaad maalinteedii kowaad markay reer binu Israa'iil dalkii Masar ka soo bexeen dabadeed.
<br/><span class="verse" id="39">39 </span>Haaruunna markuu Buur Xor ku dhintay wuxuu jiray boqol iyo saddex iyo labaatan sannadood.
<br/><span class="verse" id="40">40 </span>Oo boqorkii Caraad oo reer Kancaan ahaa oo degganaa xagga koonfureed ee dalka reer Kancaan wuxuu maqlay in reer binu Israa'iil soo socdaan.
<br/><span class="verse" id="41">41 </span>Oo waxay ka guureen Buur Xor, kolkaasay degeen Salmonaah.
<br/><span class="verse" id="42">42 </span>Oo Salmonaahna way ka guureen, oo waxay degeen Fuunon.
<br/><span class="verse" id="43">43 </span>Oo Fuunonna way ka guureen, oo waxay degeen Obod.
<br/><span class="verse" id="44">44 </span>Oo Obodna way ka guureen, oo waxay degeen Ciyee Hacabaariim, oo ku taal soohdinta dalka Moo'aab.
<br/><span class="verse" id="45">45 </span>Oo Ciyiimna way ka guureen, oo waxay degeen Diibon Gaad.
<br/><span class="verse" id="46">46 </span>Oo Diibon Gaadna way ka guureen, oo waxay degeen Calmoon Diblaatayimaah.
<br/><span class="verse" id="47">47 </span>Oo Calmoon Diblaatayimaahna way ka guureen, oo waxay degeen buuraha Cabaariim oo Neboo ku hor yaal.
<br/><span class="verse" id="48">48 </span>Oo haddana buurihii Cabaariim way ka guureen, oo waxay degeen bannaanka dalka Moo'aab oo Webi Urdun u dhow ee Yerixoo ka soo hor jeeda.
<br/><span class="verse" id="49">49 </span>Oo haddana waxay degeen Webi Urdun agtiisa tan iyo Beytyeshimood iyo xataa tan iyo Aabeel Shitiim oo ku yaal bannaanka dalka Moo'aab.
<br/><span class="verse" id="50">50 </span>Markaasaa Rabbigu Muuse kula hadlay bannaankii dalka Moo'aab oo Webi Urdun u dhowaa ee Yerixoo ka soo hor jeeday, oo wuxuu ku yidhi,
<br/><span class="verse" id="51">51 </span>Reer binu Israa'iil la hadal, oo waxaad ku tidhaahdaa, Markaad Webi Urdun gudubtaan oo aad dalka Kancaan gashaan,
<br/><span class="verse" id="52">52 </span>waa inaad dadka dalka deggan oo dhan hortiinna ka eridaan, oo aad dhagaxyadooda sawirrada ah oo dhan wada baabbi'isaan, oo aad sanamyadooda la shubay oo dhan wada burburisaan, oo aad meelahooda sarsare oo dhan wada dumisaan.
<br/><span class="verse" id="53">53 </span>Markaas waa inaad dalka hanti ahaan u qaadataan oo aad iska dhex degtaan; waayo, dalka idinkaan idin siiyey inaad lahaataan.
<br/><span class="verse" id="54">54 </span>Oo dalka waa inaad qabiil qabiil saami ugu dhaxashaan. Inta badan waxaad siisaan dhaxalka badan, oo inta yarna waxaad siisaan dhaxalka yar. Oo meel alla meeshii nin saami ugu dhaco halkaas isagaa iska lahaanaya, oo sida qabiilooyinkii awowayaashiin yihiin waa inaad u dhaxashaan.
<br/><span class="verse" id="55">55 </span>Laakiinse haddaydnan dadka dalka deggan hortiinna ka eryin, markaas kuwii aad daysaan waxay idinku noqon doonaan sidii wax indhihiinna muda, iyo sidii qodxan dhinacyada idinkaga jira, oo waxay idinku dhibi doonaan dalka aad deggan tihiin.
<br/><span class="verse" id="56">56 </span>Oo sidii aan ku talaggalay inaan iyaga ku sameeyo ayaan idinka idinku samayn doonaa.
</p>

