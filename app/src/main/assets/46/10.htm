<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<h3>Cutub 10 </h3>

<p><span class="verse" id="1"> 1</span> Walaalayaalow, anigu dooni maayo inaad garan weydaan siday awowayaasheen oo dhammu daruurta uga wada hooseeyeen, oo ay dhammaantood badda u wada dhex mareen,
<br/><span class="verse" id="2">2 </span>iyo sidii dhammaantood xaggii Muuse loogu baabtiisay daruurta iyo baddaba,
<br/><span class="verse" id="3">3 </span>iyo siday dhammaantood u wada cuneen isku cunto ruuxa ah,
<br/><span class="verse" id="4">4 </span>oo dhammaantoodna ay u wada cabbeen isku cabbid ruuxa ah, waayo, waxay ka cabbeen dhagaxa ruuxa ah oo ka daba imanayay iyaga, dhagaxuna wuxuu ahaa Masiixa.
<br/><span class="verse" id="5">5 </span>Laakiin Ilaah kuma farxin badidood, oo waxaa iyaga lagu rogay cidlada.
<br/><span class="verse" id="6">6 </span>Waxyaalahaasi waxay inoo noqdeen masaallo si aynaan waxyaalaha sharka ah u damcin siday iyagu u damceen.
<br/><span class="verse" id="7">7 </span>Oo kuwa sanamka caabuda ha ahaanina siday qaarkood u ahaayeen. Sida qoran, Dadku waxay u fadhiisteen inay wax cunaan oo wax cabbaan, oo waxay u kaceen inay cayaaraan.
<br/><span class="verse" id="8">8 </span>Oo yeynan sinaysanin siday qaarkood u sinaysteen oo saddex iyo labaatan kun ay maalin keliya u dhinteen.
<br/><span class="verse" id="9">9 </span>Oo yeynan jirrabin Rabbiga siday qaarkood u jirrabeen oo ay masasku u baabbi'iyeen.
<br/><span class="verse" id="10">10 </span>Oo ha gunuunacina siday qaarkood u gunuunaceen oo uu baabbi'iyuhu u baabbi'iyey.
<br/><span class="verse" id="11">11 </span>Waxyaalahaasi waxay iyaga ugu dhaceen masaal ahaan, oo waxaa loo qoray in laynagu waaniyo innagoo wakhtiyada dhammaatinkoodii ina soo gaadhay.
<br/><span class="verse" id="12">12 </span>Sidaa daraaddeed kii u malaynaya inuu taagan yahay, ha iska eego inuusan dhicin.
<br/><span class="verse" id="13">13 </span>Jirrabaadna idinma qabsan tan dadka wada qabsata mooyaane, laakiin Ilaah waa aamin, mana oggolaan doono in laydin jirrabo intaad karaysaan in ka badan, laakiin markii laydin jirrabo wuxuu samayn doonaa jid aad kaga baxsataan si aad ugu adkaysan kartaan.
<br/><span class="verse" id="14">14 </span>Sidaa daraaddeed, gacaliyayaalow, sanamcaabudidda ka carara.
<br/><span class="verse" id="15">15 </span>Waxaan idiinla hadlayaa sida dad caqli leh loola hadlo oo kale. Idinku qiyaasa waxaan leeyahay.
<br/><span class="verse" id="16">16 </span>Koobka barakada leh ee aynu u ducayno miyaanu ahayn islawadaagidda dhiigga Masiix? Kibistaynu jebinnaa, miyaanay ahayn islawadaagidda jidhka Masiix?
<br/><span class="verse" id="17">17 </span>Innagu in kastoo aynu badan nahay, waxaynu nahay jidh qudha, maxaa yeelay, waxaa jira kibis qudha, waayo, dhammaanteen waxaynu wada qaybsannaa kibista qudha.
<br/><span class="verse" id="18">18 </span>Eega reer binu Israa'iil xagga jidhka; kuwa allabaryada cunaa miyaanay la wadaagin meesha allabariga?
<br/><span class="verse" id="19">19 </span>Haddaba maxaan leeyahay? Wax sanam loo sadqeeyo waa wax? Ama, sanam baa wax ah?
<br/><span class="verse" id="20">20 </span>Laakiin waxyaalaha ay dadka aan Yuhuudda ahayn sadqeeyaan, waxay u sadqeeyaan jinniyo, ee Ilaah uma sadqeeyaan. Dooni maayo inaad jinniyada wax la wadaagtaan.
<br/><span class="verse" id="21">21 </span>Iskuma wada cabbi kartaan koobka Rabbiga iyo koobka jinniyada. Kama wada qayb geli kartaan miiska Rabbiga iyo miiska jinniyada.
<br/><span class="verse" id="22">22 </span>Miyaynu Rabbiga ka hinaasinnaa? Miyaynu isaga ka xoog badan nahay?
<br/><span class="verse" id="23">23 </span>Wax waliba waa xalaal, laakiin wax waliba ma roona. Wax waliba waa xalaal, laakiin wax waliba wax ma dhisaan.
<br/><span class="verse" id="24">24 </span>Ninna yuusan doonin waxa isaga qudhiisa u roon, laakiin mid kasta ha doono waxa kan kale u roon.
<br/><span class="verse" id="25">25 </span>Wax kasta oo suuqa lagu iibiyo cuna, idinkoo aan waxba weyddiinaynin niyada aawadeed.
<br/><span class="verse" id="26">26 </span>Waayo, Rabbigaa leh dhulka iyo waxa ku jira oo dhanba.
<br/><span class="verse" id="27">27 </span>Mid ka mid ah kuwa aan rumaysnayn hadduu diyaafad idiinku yeedho oo aad doonaysaan inaad tagtaan, wax kasto oo laydin hor dhigoba cuna, idinkoo aan waxba weyddiinaynin niyada aawadeed.
<br/><span class="verse" id="28">28 </span>Laakiin haddii laydinku yidhaahdo, Tanu waa wax sanam loo sadqeeyey, ha cunina, kan idiin sheegay aawadiis iyo niyada aawadeed.
<br/><span class="verse" id="29">29 </span>Waxaan leeyahay, niyada kan kale, ee ma aha taada. Waayo, xoriyaddayda maxaa loogu xukumaa mid kale niyadiis?
<br/><span class="verse" id="30">30 </span>Haddaan mahad kaga qayb galo, maxaa la iigu caayaa wixii aan ku mahadnaqo?
<br/><span class="verse" id="31">31 </span>Haddaba haddaad wax cuntaan, ama wax cabtaan, ama wax kastaad samaysaan, dhammaan u wada sameeya Ilaah ammaantiisa.
<br/><span class="verse" id="32">32 </span>Wax lagu turunturoodo ha u noqonina Yuhuudda ama Gariigta ama kiniisadda Ilaah,
<br/><span class="verse" id="33">33 </span>sidaan aniguba dadka oo dhan uga farxiyo wax kastaba, anigoo aan doonaynin waxa ii roon, laakiin waxa kuwa badan u roon, si ay u badbaadaan.
</p>

