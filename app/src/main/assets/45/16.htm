<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<h3>Cutub 16 </h3>

<p><span class="verse" id="1"> 1</span> Waxaan idin barayaa walaasheen Foybi oo ah mid u adeegta kiniisadda ku taal Kenekhreya,
<br/><span class="verse" id="2">2 </span>inaad iyada ku dhowaysaan Rabbiga, sida quduusiinta u eg, oo aad ku caawintaan wax kasta oo ay idiinka baahan tahay, waayo, iyaduba kuwa badan bay caawintay iyo xataa aniga qudhayda.
<br/><span class="verse" id="3">3 </span>Igu salaama Bariska iyo Akula kuwa iila shaqeeya Ciise Masiix,
<br/><span class="verse" id="4">4 </span>oo noloshayda aawadeed qoortooda u dhibay. Keligay uma mahadnaqayo, laakiinse kiniisadaha dadka aan Yuhuudda ahayn oo dhammuna ay ku mahadnaqayaan.
<br/><span class="verse" id="5">5 </span>Iguna salaama kiniisadda gurigooda ku jirta. Igu salaama gacaliyahay Ebaynetos, kan ah midhaha ugu horreeya ee Aasiya xagga Masiixa.
<br/><span class="verse" id="6">6 </span>Maryanna igu salaama, tan aad idiinku dadaashay.
<br/><span class="verse" id="7">7 </span>Igu salaama Andaronikos iyo Yuniyas oo xigaalkayga ah oo layla xidhay, kuwa caanka ku ah rasuullada dhexdooda, kuwa hortayna Masiixa ku jiray.
<br/><span class="verse" id="8">8 </span>Ambaliyas, gacaliyahayga xagga Rabbigana igu salaama.
<br/><span class="verse" id="9">9 </span>Urbanos kan Masiixa noola shaqeeya iyo gacaliyahay Istakhusna igu salaama.
<br/><span class="verse" id="10">10 </span>Abellees kan Masiixu u bogayna igu salaama. Kuwa reer Aristobulosna igu salaama.
<br/><span class="verse" id="11">11 </span>Xigaalkay Herodiyosna igu salaama. Iguna salaama kuwa reer Narkisos oo Rabbiga ku jira.
<br/><span class="verse" id="12">12 </span>Tarufayna iyo Tarufoosa oo Rabbiga u shaqeeyana igu salaama. Gacaliso Bersis oo Rabbiga aad ugu shaqaysayna igu salaama.
<br/><span class="verse" id="13">13 </span>Igu salaama Rufus kan Rabbigu doortay iyo hooyadiis oo hooyaday oo kale ah.
<br/><span class="verse" id="14">14 </span>Igu salaama Asunkiritos, iyo Filegoon, iyo Hermees, iyo Batrobas, iyo Hermaas, iyo walaalaha iyaga la jooga.
<br/><span class="verse" id="15">15 </span>Igu salaama Filologos, iyo Yulya, iyo Neere'us, iyo walaashiis, iyo Olumbas, iyo quduusiinta iyaga la jooga oo dhan.
<br/><span class="verse" id="16">16 </span>Midkiinba midka kale ha ku salaamo dhunkasho quduus ah. Kiniisadihii Masiixa oo dhammu waa idin soo salaamayaan.
<br/><span class="verse" id="17">17 </span>Haddaba walaalayaalow, waxaan idinka baryayaa inaad fiiro u lahaataan kuwa kicinaya iskala qaybinta iyo xumaatooyinka oo ka geesta ah cilmiga aad barateen, kana leexda iyaga.
<br/><span class="verse" id="18">18 </span>Kuwa caynkaas ahu Rabbigeenna Masiix uma adeegaan, laakiinse waxay u adeegaan calooshooda; hadalkooda macaan oo wanaagsan bay ku khiyaaneeyaan qalbiyada jaahiliinta.
<br/><span class="verse" id="19">19 </span>Warkii addeeciddiinnu wuxuu gaadhay dadka oo dhan. Sidaas daraaddeed aad baan idiinku faraxsanahay, laakiin waxaan jeclaan lahaa inaad garaad u lahaataan waxa wanaagsan, oo aad ka eedla'aataan waxa sharka ah.
<br/><span class="verse" id="20">20 </span>Oo Ilaaha nabaddu Shayddaan buu haddiiba cagihiinna hoostooda ku burburin doonaa. Nimcada Rabbigeenna Ciise Masiix ha idinla jirto.
<br/><span class="verse" id="21">21 </span>Waxaa idin soo salaamaya Timoteyos oo ila shaqeeya, iyo Lukiyos, iyo Yasoon, iyo Soosibater, iyagoo ah xigaalkayga.
<br/><span class="verse" id="22">22 </span>Anigoo Tertiyos ah oo warqaddan qoray, Rabbigaan idinku salaamayaa.
<br/><span class="verse" id="23">23 </span>Gayos, oo aniga iyo kiniisadda oo dhammuba aannu marti u nahay, wuu idin soo salaamayaa. Erastos oo ah qasnajiga magaalada, iyo walaalkeen Kowartos way idin soo salaamayaan.
<br/><span class="verse" id="24">24 </span>Nimcada Rabbigeenna Ciise Masiix ha idinla jirto kulligiin. Aamiin.
<br/><span class="verse" id="25">25 </span>Haddaba ammaanu ha u ahaato kan kara inuu idinku xoogeeyo injiilkayga iyo wacdiga ku saabsan Ciise Masiix iyo muujinta qarsoodiga oo qarsoonaa tan iyo weligiis,
<br/><span class="verse" id="26">26 </span>laakiinse haatan lagu muujiyey Qorniinka nebiyada sida amarka Ilaaha daa'imka ah oo quruumaha oo dhan loo ogeysiiyey inay addeecaan rumaysadka.
<br/><span class="verse" id="27">27 </span>Ilaaha keligiis ah oo xigmadda leh, Ciise Masiix ammaanu ha ugu ahaato weligiis. Aamiin.
</p>

