
<h3>Cutub 19 </h3>

<p><span class="verse" id="1"> 1</span>Oo saamigii labaadna wuxuu u soo baxay reer Simecoon, oo waa dhaxalkii ay qabiilkii reer Simecoon u heleen siday reerahoodu ahaayeen. Oo dhaxalkooduna wuxuu ku dhex jiray dhaxalkii reer Yahuudah.
<br/><span class="verse" id="2">2 </span>Oo waxay dhaxal u heleen: Bi'ir Shebac, ama Shebac, iyo Molaadaah,
<br/><span class="verse" id="3">3 </span>iyo Hasar Shuucaal, iyo Baalaah, iyo Cesem,
<br/><span class="verse" id="4">4 </span>iyo Eltoolad, iyo Betuul, iyo Hormaah,
<br/><span class="verse" id="5">5 </span>iyo Siiqlag, iyo Beytmarkaabod, iyo Hasar Suusaah,
<br/><span class="verse" id="6">6 </span>iyo Beytlebaa'ood, iyo Shaaruuhen, oo intaasu waa saddex iyo toban magaalo iyo tuulooyinkoodii,
<br/><span class="verse" id="7">7 </span>Cayn, iyo Rimmon, iyo Ceter, iyo Caashaan, oo intaasu waa afar magaalo iyo tuulooyinkoodii,
<br/><span class="verse" id="8">8 </span>iyo tuulooyinkii ku wareegsanaa magaalooyinkaas oo dhan ee ku yiil tan iyo Bacalad Bi'ir, iyo Raamaahda Koonfureed. Intaasu waa dhaxalkii qabiilkii reer Simecoon sidii ay reerahoodii ahaayeen.
<br/><span class="verse" id="9">9 </span>Oo qaybtii reer Yahuudah waxaa ku jiray dhaxalkii reer Simecoon, maxaa yeelay, reer Yahuudah qaybtoodu waa ku badnaa; sidaas daraaddeed reer Simecoon waxay dhaxal ka heleen dhaxalkii reer Yahuudah dhexdiisa.
<br/><span class="verse" id="10">10 </span>Oo saamigii saddexaadna wuxuu u soo baxay reer Sebulun siday reerahoodu ahaayeen, oo dhaxalkoodii soohdintiisuna waxay ahayd ilaa Saariid.
<br/><span class="verse" id="11">11 </span>Oo soohdintoodu waxay u baxday xagga galbeed, iyo xataa ilaa Marcalaah, oo waxay gaadhay tan iyo Dabbaashed, oo haddana waxay gaadhay tan iyo durdurka ku yaal Yoqnecaam horteeda;
<br/><span class="verse" id="12">12 </span>oo waxay Saariid uga leexatay xagga bari ee qorraxdu ka soo baxdo, ilaa soohdinta Kislod Taabor, kolkaasay waxay u baxday xagga Daberad, oo haddana kor ugu baxday Yaafiica,
<br/><span class="verse" id="13">13 </span>oo halkaasna waxay uga gudubtay xagga bari oo martay Gad Heefer iyo tan iyo Citaah Qaasiin, oo waxay u baxday xagga Rimmon oo gaadhaa ilaa Neecaah,
<br/><span class="verse" id="14">14 </span>soohdintu waxay xagga woqooyi ugu laabatay Xannaatoon, oo soohdinta dhammaadkeedu wuxuu ahaa dooxadii Yiftax'eel,
<br/><span class="verse" id="15">15 </span>iyo Qataad, iyo Nahalaal, iyo Shimroon, iyo Idalaah, iyo Beytlaxam, intaasu waa laba iyo toban magaalo iyo tuulooyinkoodii.
<br/><span class="verse" id="16">16 </span>Intaasu waa dhaxalkii ay reer Sebulun u heleen sidii reerahoodii ahaayeen, iyo xataa magaalooyinkan iyo tuulooyinkooduba.
<br/><span class="verse" id="17">17 </span>Oo saamigii afraadna reer Isaakaar buu u soo baxay sidii reerahoodu ahaayeen.
<br/><span class="verse" id="18">18 </span>Oo soohdintooduna waxay ahayd ilaa Yesreceel, iyo Kesullood, iyo Shuuneem,
<br/><span class="verse" id="19">19 </span>iyo Xafaarayim, iyo Shii'oon, iyo Anaaxaraad,
<br/><span class="verse" id="20">20 </span>iyo Rabbiid, iyo Qiishyoon, iyo Ebes,
<br/><span class="verse" id="21">21 </span>iyo Remed, iyo Ceyn Ganniim, iyo Ceyn Xaddaah, iyo Beytfasees,
<br/><span class="verse" id="22">22 </span>oo soohdintu waxay gaadhay ilaa Taaboor, iyo Shaxasimaah, iyo Beytshemesh, oo soohdintooda dhammaadkeedu wuxuu ahaa xagga Webi Urdun, oo intaasuna waa lix iyo toban magaalo iyo tuulooyinkoodii.
<br/><span class="verse" id="23">23 </span>Oo intaasu waa dhaxalkii ay qabiilkii reer Isaakaar u heleen sidii reerahoodii ahaayeen, iyo xataa magaalooyinkan iyo tuulooyinkooduba.
<br/><span class="verse" id="24">24 </span>Oo saamigii shanaadna wuxuu u soo baxay reer Aasheer sidii reerahoodii ahaayeen.
<br/><span class="verse" id="25">25 </span>Oo soohdintooduna waxay ahayd Xelqad, iyo Xali, iyo Beten, iyo Akshaaf,
<br/><span class="verse" id="26">26 </span>iyo Allammeleg, iyo Camcaad, iyo Mishaal; oo wuxuu gaadhay Karmel xaggeeda galbeed, iyo ilaa Shiihoor Libnaad,
<br/><span class="verse" id="27">27 </span>oo waxay u leexatay xagga qorraxdu ka soo baxdo, ee ah Beytdaagoon, oo waxay gaadhay tan iyo Sebulun, iyo dooxadii Yiftax'eel xaggeeda woqooyi iyo ilaa Beytcemeq iyo Necii'eel, oo waxay u baxday xagga bidix ee ah Kabuul,
<br/><span class="verse" id="28">28 </span>iyo Cebroon, iyo Rexob, iyo Xammoon, iyo Qaanaah, iyo xataa Siidoonta weyn;
<br/><span class="verse" id="29">29 </span>oo soohdintii waxay u leexatay xagga Raamaah, iyo xagga magaaladii deyrka lahayd oo Turos, oo haddana soohdintu waxay u leexatay xagga Xosaah, oo dhammaadkeedu wuxuu ahaa xagga badda ee Aksiib dhinaceeda ah,
<br/><span class="verse" id="30">30 </span>iyo Cummaah, iyo Afeeq, iyo Rexob, oo intaasu waa laba iyo labaatan magaalo iyo tuulooyinkoodii.
<br/><span class="verse" id="31">31 </span>Oo intaasu waa dhaxalkii ay qabiilkii reer Aasheer u heleen sidii reerahoodii ahaayeen, iyo xataa magaalooyinkan iyo tuulooyinkooduba
<br/><span class="verse" id="32">32 </span>Oo saamigii lixaadna reer Naftaali buu u soo baxay sidii reerahoodii ahaayeen.
<br/><span class="verse" id="33">33 </span>Oo soohdintoodu waxay ka bilaabatay Xelef, tan iyo geedka ku yaal Sacananniim, iyo Adaamii Neqeb, iyo Yabne'eel, iyo ilaa Laquum; oo dhammaadkeedu wuxuu ahaa xagga Webi Urdun.
<br/><span class="verse" id="34">34 </span>Oo soohdintu waxay u leexatay xagga galbeed tan iyo Asnood Taaboor, oo halkaasna waxay ugu baxday xagga Xuqoq; oo waxay gaadhay ilaa xagga koonfureed oo Sebulun, oo haddana waxay gaadhay xagga galbeed oo Aasheer, iyo tan iyo reer Yahuudah oo Webi Urdun xagga qorraxdu ka soo baxdo ka xiga.
<br/><span class="verse" id="35">35 </span>Oo magaalooyinkii deyrka lahaa waxay ahaayeen Siddiim, iyo Seer, iyo Xammad, iyo Raqad, iyo Kinnered,
<br/><span class="verse" id="36">36 </span>iyo Adaamaah, iyo Raamaah, iyo Xaasoor,
<br/><span class="verse" id="37">37 </span>iyo Qedesh, iyo Edrecii, iyo Ceyn Xaasoor,
<br/><span class="verse" id="38">38 </span>iyo Yiroon, iyo Migdal Eel, iyo Xoreem, iyo Beytcanaad iyo Beytshemesh, waxay ahaayeen sagaal iyo toban magaalo iyo tuulooyinkoodii.
<br/><span class="verse" id="39">39 </span>Oo intaasu waa dhaxalkii ay qabiilkii reer Naftaali u heleen sidii reerahoodii ahaayeen, iyo xataa magaalooyinka iyo tuulooyinkooduba
<br/><span class="verse" id="40">40 </span>Oo saamigii toddobaadna wuxuu u soo baxay qabiilkii reer Daan sidii reerahoodii ahaayeen.
<br/><span class="verse" id="41">41 </span>Oo soohdintii ay dhaxalka u heleenna waxay ahayd Sorcaah, iyo Eshtaa'ool, iyo Ciir Shemesh,
<br/><span class="verse" id="42">42 </span>iyo Shacalabbiin, iyo Ayaaloon, iyo Yitlaah,
<br/><span class="verse" id="43">43 </span>iyo Eeloon, iyo Timnaataah, iyo Ceqroon,
<br/><span class="verse" id="44">44 </span>iyo Elteqeeh, iyo Gibbetoon, iyo Bacalad,
<br/><span class="verse" id="45">45 </span>iyo Yehud, iyo Bini Beraaq, iyo Gad Rimmoon,
<br/><span class="verse" id="46">46 </span>iyo Meey Yarqoon, iyo Raqoon, iyo soohdinta ka soo hor jeedda Yaafaa.
<br/><span class="verse" id="47">47 </span>Oo soohdintii reer Daan iyagay ka baxday, oo intay reer Daan tageen ayay la dirireen Leshem, oo way qabsadeen, oo dadkii degganaana waxay ku laayeen seef markaasay Leshem hantiyeen oo iska degeen, oo waxay u bixiyeen Daan, kaas oo ahaa magicii awowgood Daan.
<br/><span class="verse" id="48">48 </span>Oo intaasu waa dhaxalkii ay qabiilkii reer Daan u heleen sidii reerahoodii ahaayeen, iyo xataa magaalooyinkan iyo tuulooyinkooduba.
<br/><span class="verse" id="49">49 </span>Sidaasay ku dhammeeyeen qaybintii dhulkii ay dhaxalka u qaybsanayeen siday soohdimihiisu ahaayeen, oo reer binu Israa'iil dhaxal bay Yashuuca ina Nuun dhexdooda ka siiyeen,
<br/><span class="verse" id="50">50 </span>oo sidii Rabbigu ku amray waxay isagii siiyeen magaaladii uu weyddiistay taasoo ahayd Timnad Serah oo ku tiil dalka buuraha leh oo reer Efrayim; markaasuu magaaladii dhistay oo dhex degay.
<br/><span class="verse" id="51">51 </span>Kuwanu waa qaybihii dhaxalka ahaa ee wadaadkii Elecaasaar ahaa, iyo Yashuuca ina Nuun, iyo madaxdii reer binu Israa'iil qabiilooyinkoodii, ay saamiga ugu qaybiyeen Rabbiga hortiisa, iyagoo jooga Shiiloh, oo fadhiya teendhadii shirka iriddeeda. Wayna dhammeeyeen qaybintii dhulka.
</p>

