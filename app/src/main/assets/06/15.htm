
<h3>Cutub 15 </h3>

<p><span class="verse" id="1"> 1</span> Oo reer Yahuudah qabiilkoodii waxay qayb u heleen sidii ay reerahoodu ahaayeen ilaa soohdinta Edom, iyo tan iyo xataa cidlada Sin ee xagga koonfureed ka xigta, iyo xagga koonfureed ee ugu shishaysa.
<br/><span class="verse" id="2">2 </span>Oo soohdintooda koonfureedna waxay gaadhsiisnayd xagga ugu shishaysa ee Badda Cusbada leh, iyo tan iyo gacanka koonfur u jeeda,
<br/><span class="verse" id="3">3 </span>oo waxay u baxday xagga koonfureed ee jiirta Caqrabbiim, oo waxay u dhaaftay xagga Sin, oo haddana waxay martay xagga koonfureed oo Qaadeesh Barneeca, oo ay martay xagga Xesroon, oo waxay kor ugu baxday xagga Addaar, oo u laabatay xagga Qarqaacaa;
<br/><span class="verse" id="4">4 </span>oo waxay u sii dhaaftay xagga Casmoon, oo haddana waxay u baxday xagga durdurka Masar, oo soohdinta waxaa dhammaadkeedu ahaa badda; taasu waxay ahaan doontaa soohdintiinna koonfureed.
<br/><span class="verse" id="5">5 </span>Oo soohdinta barina waxay ahayd ilaa Badda Cusbada leh, iyo tan iyo meesha uu Webi Urdun ku dhammaado. Oo waaxda woqooyi soohdinteeduna waxay ahayd badda gacankeeda u dhow meesha uu Webi Urdun ku dhammaado;
<br/><span class="verse" id="6">6 </span>oo soohdintu waxay martay ilaa Beytxoglaah, oo waxay sii martay xagga woqooyi oo u dhow Beytcaraabaah; oo soohdintu waxay martay dhagaxii Bohan ina Ruubeen;
<br/><span class="verse" id="7">7 </span>oo soohdintu waxay sii martay Debiir, marka laga tago dooxadii Caakoor, iyo xagga woqooyi ee ku soo jeedda Gilgaal, taasu waxa weeyaan meel ku toosan jiirta Adummiim, taasoo ku taal webiga dhiniciisa koonfureed; oo soohdintu waxay sii martay biyaha Ceyn Shemesh, oo dhammaadkeedu wuxuu ahaa Ceyn Rogeel agteeda;
<br/><span class="verse" id="8">8 </span>oo soohdintu waxay sii martay dooxadii ina Xinnom iyo ilaa xagga koonfureed ee Yebuus. Taasu waa Yeruusaalem. Oo soohdintu waxay kor ugu baxday buurta ku taal dooxadii Xinnom horteeda ee xaggeeda galbeed, taasoo ku taal dooxada xagga woqooyi oo ugu fog ee reer Rafaa.
<br/><span class="verse" id="9">9 </span>Oo soohdintu waxay ka soo baxday buurta dhaladeeda ilaa isha biyaha ee Neftoo'ax, oo ay u baxday xagga magaalooyinkii ku yiil Buur Cefroon; oo soohdintu waxay sii martay xagga Bacalaah, (taasu waxa weeyaan Qiryad Yecaariim),
<br/><span class="verse" id="10">10 </span>markaasay soohdintu ka laabatay Bacalaah galbeedkeeda ilaa Buur Seciir, oo waxay sii martay Buur Yecaariim dhinaceeda woqooyi (taasuna waxa weeyaan Kesaaloon), oo waxay hoos ugu dhaadhacday xagga Beytshemesh, oo waxay sii martay Timneh;
<br/><span class="verse" id="11">11 </span>markaasay soohdintu u baxday dhinaca woqooyi oo Ceqroon; oo haddana soohdintu waxay u baxday Shikeroon, oo waxay sii martay Buur Bacalaah, oo waxay u baxday Yabne'eel agteeda; oo soohdinta dhammaadkeedu wuxuu ahaa badda.
<br/><span class="verse" id="12">12 </span>Oo soohdinta xagga galbeedna waxay ahayd tan iyo badda weyn iyo xeebteeda. Intaasu waa soohdintii ku soo wareegi jirtay reer Yahuudah sida reerahoodu ahaayeen.
<br/><span class="verse" id="13">13 </span>Oo wuxuu Kaaleeb ina Yefunneh qayb ka siiyey reer Yahuudah dhexdooda, sidii Rabbigu Yashuuca ugu amray, oo qaybtaas wuxuu ahaa Qiryad Arbac, kaas oo ahaa Canaaq aabbihiis (taasuna waxa weeyaan Xebroon).
<br/><span class="verse" id="14">14 </span>Oo Kaaleebna halkaas wuxuu ka eryay saddexdii wiil oo Canaaq, kuwaasoo ahaa Sheeshay, iyo Axiiman, iyo Talmay, oo ahaa ilma Canaaq.
<br/><span class="verse" id="15">15 </span>Oo halkaasuu ka tegey oo la diriray dadkii Debiir degganaa; oo waagii hore Debiir magaceeda waxaa la odhan jiray Qiryad Sefer.
<br/><span class="verse" id="16">16 </span>Oo Kaaleeb wuxuu yidhi, Kii Qiryad Sefer intuu wax ku dhufta qabsada, waxaan u guurin doonaa gabadhayda Caksaah.
<br/><span class="verse" id="17">17 </span>Markaasaa magaaladii waxaa qabsaday Cotnii'eel oo ahaa ina Qenas kii Kaaleeb walaal u ahaa, markaasuu Caksaah u guuriyey.
<br/><span class="verse" id="18">18 </span>Oo markay isagii u timid waxay ku deddejisay inuu aabbeheed beer weyddiisto: oo markay dameerkeedii ka soo degtay ayaa Kaaleeb ku yidhi, Maxaad doonaysaa?
<br/><span class="verse" id="19">19 </span>Kolkaasay ku tidhi, Hadiyad i sii, waayo, waxaad i siisay dalka Koonfureed, weliba i sii ilo biyo ah. Markaasuu siiyey ilihii sare iyo ilihii hoose.
<br/><span class="verse" id="20">20 </span>Intanu waa dhaxalkii ay reer Yahuudah heleen sidii ay reerahoodu ahaayeen.
<br/><span class="verse" id="21">21 </span>Oo qabiilkii reer Yahuudah magaalooyinkoodii ugu fogaa xagga soohdinta koonfureed oo Edom waxay ahaayeen Qabse'eel, iyo Ceeder, iyo Yaaguur,
<br/><span class="verse" id="22">22 </span>iyo Qiinaah, iyo Diimoonaah, iyo Cadcaadaah,
<br/><span class="verse" id="23">23 </span>iyo Qedesh, iyo Xaasoor, iyo Itnaan,
<br/><span class="verse" id="24">24 </span>iyo Siif, iyo Telem, iyo Becaalood,
<br/><span class="verse" id="25">25 </span>iyo Xaasoor Xadataah, iyo Qiryood Xesroon (oo taasuna waa Xaasoor qudheeda),
<br/><span class="verse" id="26">26 </span>iyo Amaam, iyo Shemac, iyo Molaadaah,
<br/><span class="verse" id="27">27 </span>iyo Xasar Gaddaah, iyo Xeshmoon, iyo Beytfeled,
<br/><span class="verse" id="28">28 </span>iyo Xasar Shuucaal, iyo Bi'ir Shebac, iyo Bisyootiyaah,
<br/><span class="verse" id="29">29 </span>iyo Bacalaah, iyo Ciyiim, iyo Cesem,
<br/><span class="verse" id="30">30 </span>iyo Eltoolad, iyo Kesiil, iyo Xormaah,
<br/><span class="verse" id="31">31 </span>iyo Siiqlag, iyo Madmannaah, iyo Sansannaah,
<br/><span class="verse" id="32">32 </span>iyo Lebaa'ood, iyo Shilxiim, iyo Cayn, iyo Rimmon, oo magaalooyinka oo dhan iyo tuulooyinkooduba waa sagaal iyo labaatan.
<br/><span class="verse" id="33">33 </span>Oo dalka dooxadana waxay ku lahaayeen Eshtaa'ool, iyo Sorcaah, iyo Ashnaah,
<br/><span class="verse" id="34">34 </span>iyo Saanoo'ax, iyo Ceyn Ganniim, iyo Tafuu'ax, iyo Ceynaam,
<br/><span class="verse" id="35">35 </span>iyo Yarmuud, iyo Cadullaam, iyo Sokoh, iyo Caseeqaah,
<br/><span class="verse" id="36">36 </span>iyo Shacarayim, iyo Cadiitayim, iyo Gedeeraah, iyo Gedeerootayim, oo iyana waa afar iyo toban magaalo iyo tuulooyinkoodii.
<br/><span class="verse" id="37">37 </span>Iyo Senaan, iyo Xadaashaah, iyo Migdal Gaad,
<br/><span class="verse" id="38">38 </span>iyo Dilcaan, iyo Misfaah, iyo Yoqte'eel,
<br/><span class="verse" id="39">39 </span>iyo Laakiish, iyo Bosqad, iyo Cegloon,
<br/><span class="verse" id="40">40 </span>iyo Kabboon, iyo Laxmaam, iyo Kitliish,
<br/><span class="verse" id="41">41 </span>iyo Gedeerood, iyo Beytdagoon, iyo Nacamaah, iyo Maqeedaah, iyana waa lix iyo toban magaalo iyo tuulooyinkoodii.
<br/><span class="verse" id="42">42 </span>Libnaah, iyo Ceter, iyo Caashaan,
<br/><span class="verse" id="43">43 </span>iyo Yiftaax, iyo Ashnaah, iyo Nesiib,
<br/><span class="verse" id="44">44 </span>iyo Qeciilaah, iyo Aksiib, iyo Maareeshaah, oo iyana waa sagaal magaalo iyo tuulooyinkoodii.
<br/><span class="verse" id="45">45 </span>Ceqroon, iyo magaalooyinkeedii iyo tuulooyinkeedii,
<br/><span class="verse" id="46">46 </span>iyo Ceqroon iyo ilaa badda, iyo kulli intii u dhowayd Ashdood iyo tuulooyinkoodii.
<br/><span class="verse" id="47">47 </span>Ashdood iyo magaalooyinkeedii iyo tuulooyinkeedii, iyo Gaasa iyo magaalooyinkeedii, iyo tuulooyinkeedii, iyo ilaa durdurkii Masar, iyo ilaa badda weyn, iyo soohdinteeda.
<br/><span class="verse" id="48">48 </span>Iyo dalkii buuraha lahaa oo dhan, iyo Shamiir, iyo Yatiir, iyo Sokoh,
<br/><span class="verse" id="49">49 </span>iyo Dannaah, iyo Qiryad Sannaah (taasoo Debiir ah),
<br/><span class="verse" id="50">50 </span>iyo Canaab, iyo Eshtemoh, iyo Caaniim,
<br/><span class="verse" id="51">51 </span>iyo Goshen, iyo Xolon, iyo Giloh, iyana waa koob iyo toban magaalo iyo tuulooyinkoodii.
<br/><span class="verse" id="52">52 </span>Araab, iyo Duumah, iyo Eshecaan,
<br/><span class="verse" id="53">53 </span>iyo Yaaniim iyo Beyd Tafuu'ax, iyo Afeeqaah,
<br/><span class="verse" id="54">54 </span>Xumtaah, iyo Qiryad Arbac (taasoo ah Xebroon), iyo Siicor, iyana waa sagaal magaalo iyo tuulooyinkoodii.
<br/><span class="verse" id="55">55 </span>Iyo Maacoon, iyo Karmel, iyo Siif, iyo Yutaah,
<br/><span class="verse" id="56">56 </span>iyo Yesreceel, iyo Yokdecaam, iyo Saanoo'ax,
<br/><span class="verse" id="57">57 </span>Kayn, iyo Gibecaah, iyo Timneh, iyana waa toban magaalo iyo tuulooyinkoodii.
<br/><span class="verse" id="58">58 </span>Xalxuul, iyo Beytsuur, iyo Gedoor,
<br/><span class="verse" id="59">59 </span>iyo Macaraad, iyo Beytcanood, iyo Elteqon, iyana waa lix magaalo iyo tuulooyinkoodii.
<br/><span class="verse" id="60">60 </span>Qiryad Bacal (taasoo ah Qiryad Yecaariim), iyo Rabbaah, iyana waa laba magaalo iyo tuulooyinkoodii.
<br/><span class="verse" id="61">61 </span>Xagga cidladana waxay ku lahaayeen Beytcaraabaah, iyo Middiin, iyo Sekaakaah,
<br/><span class="verse" id="62">62 </span>iyo Nibshaan iyo Magaalada Cusbada leh iyo Ceyn Gedii, iyana waa lix magaalo iyo tuulooyinkoodii.
<br/><span class="verse" id="63">63 </span>Xagga reer Yebuus, kuwaasoo Yeruusaalem degganaa, reer Yahuudah way eryi kari waayeen; laakiinse reer Yebuus Yeruusaalem bay la degganaayeen reer Yahuudah ilaa maantadan la joogo.
</p>

