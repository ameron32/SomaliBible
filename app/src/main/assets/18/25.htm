
<h3>Cutub 25 </h3>

<p><span class="verse" id="1"> 1</span> Markaasaa Bildad oo ahaa reer Shuuxii u jawaabay, oo wuxuu ku yidhi,
<br/><span class="verse" id="2">2 </span>Dowladnimo iyo cabsiba isagaa leh, Oo meelihiisa sarena nabad buu ka dhigaa.
<br/><span class="verse" id="3">3 </span>Ciidammadiisu ma tiray leeyihiin? Oo yuu yahay kan aan iftiinkiisu ku soo bixin?
<br/><span class="verse" id="4">4 </span>Balse sidee baa nin u kari karaa inuu Ilaah hortiisa xaq ku ahaado? Mid naagu dhashayse sidee buu u karaa inuu nadiif ahaado?
<br/><span class="verse" id="5">5 </span>Bal eeg, xataa dayuxu hortiisa nuur kuma leh, Oo xiddiguhuna hortiisa daahir kuma aha.
<br/><span class="verse" id="6">6 </span>Intee buu ka sii liitaa nin dirxi ahu! Iyo binu-aadmiga dirxiga ahu!
</p>

