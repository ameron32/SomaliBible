
<h3>Cutub 35 </h3>

<p><span class="verse" id="1"> 1</span> Oo weliba Eliihuu wuu sii jawaabay oo wuxuu yidhi,
<br/><span class="verse" id="2">2 </span>Ma waxaad u malaynaysaa in taasu xaq tahay, Amase ma waxaad leedahay, Xaqnimadaydu way ka sii badan tahay tan Ilaah?
<br/><span class="verse" id="3">3 </span>Miyey kugu habboon tahay inaad tidhaahdid, Maxay ii taraysaa? Oo waa maxay faa'iidada aan ka helayo oo ka sii badan haddaan dembaabay?
<br/><span class="verse" id="4">4 </span>Haddaba waxaan u jawaabayaa Adiga iyo saaxiibbadaada kula jiraba.
<br/><span class="verse" id="5">5 </span>Bal indhahaaga kor u qaad oo samooyinka eeg, Oo bal daruuraha kaa sarreeya fiiri.
<br/><span class="verse" id="6">6 </span>Haddaad dembaabtay maxaa xumaan ah oo aad yeeshaa? Oo xadgudubyadaadu hadday bataanse maxaad isaga ku samaysaa?
<br/><span class="verse" id="7">7 </span>Haddaad xaq tahayse bal maxaad isaga siisaa? Isaguse muxuu gacantaada ka helaa?
<br/><span class="verse" id="8">8 </span>Xumaantaadu waxay wax u dhintaa nin sidaadoo kale ah, Oo xaqnimadaaduna waxay wax ku tartaa binu-aadmiga.
<br/><span class="verse" id="9">9 </span>Dulmiga ku batay daraaddiis ayay u qayliyaan, Oo kan xoogga badan gacantiisa daraaddeed ayay caawimaad ugu qayshadaan.
<br/><span class="verse" id="10">10 </span>Laakiinse ninna ma yidhaahdo, Meeh Ilaahii i abuuray, Oo habeenkii gabayo i siiya,
<br/><span class="verse" id="11">11 </span>Oo wax na bara in ka sii badan xayawaanka dunida jooga, Oo weliba naga sii xigmad badiya haadda samada duusha?
<br/><span class="verse" id="12">12 </span>Dadka sharka ah kibirkooda daraaddiis Ayay iyagu halkaas uga qayliyaan, laakiinse ninna uma jawaabo.
<br/><span class="verse" id="13">13 </span>Hubaal Ilaah maqli maayo wax aan waxba ahayn, Oo Kan Qaadirka ahuna innaba ka fiirsan maayo.
<br/><span class="verse" id="14">14 </span>In kastoo aad tidhaahdaa, Isaga ma arko, Dacwadii isagay hor taal, oo adna waa inaad isaga sugtaa.
<br/><span class="verse" id="15">15 </span>Laakiinse haatan, isagu cadhadiisii kuma uu soo booqan, Oo xumaantana si weyn ugama uu fikiro;
<br/><span class="verse" id="16">16 </span>Haddaba sidaas daraaddeed ayaa Ayuub hadalka aan waxtarka lahayn afkiisa ugu furaa, Oo isagoo aan aqoon lahayn ayuu erayo badiyaa.
</p>

