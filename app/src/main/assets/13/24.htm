
<h3>Cutub 24 </h3>

<p><span class="verse" id="1"> 1</span>Oo kooxihii reer Haaruunna waa kuwan. Wiilashii Haaruun waxay ahaayeen Naadaab, iyo Abiihuu, iyo Elecaasaar, iyo Iitaamaar.
<br/><span class="verse" id="2">2 </span>Laakiinse Naadaab iyo Abiihuuba aabbahood way ka hor dhinteen, oo carruurna ma ay lahayn, haddaba sidaas daraaddeed hawshii wadaadnimada waxaa samayn jiray Elecaasaar iyo Iitaamaar.
<br/><span class="verse" id="3">3 </span>Oo Daa'uud oo ay la jiraan Saadooq oo ahaa reer Elecaasaar iyo Axiimeleg oo ahaa reer Iitaamaar ayaa iyagii u kala qaybiyey sidii hawshoodu kala ahayd.
<br/><span class="verse" id="4">4 </span>Oo reer Elecaasaar waxaa laga dhex helay niman madax ah oo ka badan intii reer Iitaamaar laga helay, oo iyagii sidanaa loo kala qaybiyey, reer Elecaasaar waxaa ku jiray lix iyo toban nin, oo qolooyin madax u ah, oo reer Iitaamaarna waxaa ku jiray siddeed, sidii qolooyinkoodu kala ahaayeen.
<br/><span class="verse" id="5">5 </span>Oo sidanaa iyagii saami loogu kala qaybiyey, oo caynba caynkii kale waa lagu daray, waayo, waxaa jiray amiirro meesha quduuska ah, iyo amiirro Ilaah oo ahaa reer Elecaasaar iyo reer Iitaamaar labadaba.
<br/><span class="verse" id="6">6 </span>Oo Shemacyaah ina Netaneel oo karraanigii ahaa, oo ahaa reer Laawi ayaa iyagii ku hor qoray boqorkii, iyo amiirradii, iyo wadaadkii Saadooq, iyo Axiimeleg ina Aabyaataar, iyo madaxdii qolooyinkii wadaaddada iyo reer Laawi ahaa, in reer loo qaado reer Elecaasaar, reerna loo qaado reer Iitaamaar.
<br/><span class="verse" id="7">7 </span>Haddaba saamigii kowaad wuxuu u soo baxay Yehooyaariib, kii labaadna Yedacyaah,
<br/><span class="verse" id="8">8 </span>kii saddexaadna Haarim, kii afraadna Secoriim,
<br/><span class="verse" id="9">9 </span>kii shanaadna Malkiiyaah, kii lixaadna Miyaamin,
<br/><span class="verse" id="10">10 </span>kii toddobaadna Haqoos, kii siddeedaadna Abiiyaah,
<br/><span class="verse" id="11">11 </span>kii sagaalaadna Yeeshuuca, kii tobnaadna Shekaanyaah,
<br/><span class="verse" id="12">12 </span>kii kow iyo tobnaadna Eliyaashiib, kii laba iyo tobnaadna Yaaqiim,
<br/><span class="verse" id="13">13 </span>kii saddex iyo tobnaadna Xufaah, kii afar iyo tobnaadna Yeshebe'aab,
<br/><span class="verse" id="14">14 </span>kii shan iyo tobnaadna Bilgaah, kii lix iyo tobnaadna Immeer,
<br/><span class="verse" id="15">15 </span>kii toddoba iyo tobnaadna Xeesiir, kii siddeed iyo tobnaadna Hafisees,
<br/><span class="verse" id="16">16 </span>kii sagaal iyo tobnaadna Fetaxyaah, kii labaatanaadna Yexesqeel,
<br/><span class="verse" id="17">17 </span>kii kow iyo labaatanaadna Yaakiin, kii laba iyo labaatanaadna Gaamuul,
<br/><span class="verse" id="18">18 </span>kii saddex iyo labaatanaadna Dalaayaah, kii afar iyo labaatanaadna Macasyaah.
<br/><span class="verse" id="19">19 </span>Kaasu wuxuu ahaa qaynuunkii ay u kala qaybsanaayeen oo ay hawshooda ku qaban jireen, inay gurigii Rabbiga ku soo galaan qaynuunkii iyaga lagu soo dhiibay awowgood Haaruun, sidii Rabbiga ah Ilaaha reer binu Israa'iil uu isaga ku amray.
<br/><span class="verse" id="20">20 </span>Oo reer Laawi intii hadhayna waxaa ka mid ahaa kuwan, wiilashii Camraam waxaa ka joogay Shuubaa'eel, wiilashii Shuubaa'eelna waxaa ka joogay Yexdeyaah.
<br/><span class="verse" id="21">21 </span>Reer Rexabyaahna waxaa wiilashii Rexabyaah ka joogay Yishyaah oo madax ahaa.
<br/><span class="verse" id="22">22 </span>Reer Isehaarna waxaa ka joogay Shelomoo, wiilashii Shelomoodna waxaa ka joogay Yaaxad.
<br/><span class="verse" id="23">23 </span>Wiilashii Xebroonna waxaa ka joogay Yeriyaah oo madax ahaa, iyo Amaryaah oo ahaa kii labaad, iyo Yaxasii'eel oo ahaa kii saddexaad, iyo Yeqamcaam oo ahaa kii afraad.
<br/><span class="verse" id="24">24 </span>Wiilashii Cusii'eelna waxaa ka joogay Miikaah, wiilashii Miikaahna waxaa ka joogay Shaamiir.
<br/><span class="verse" id="25">25 </span>Oo Miikaah walaalkiisna wuxuu ahaa Yishyaah, wiilashii Yishyaahna waxaa ka joogay Sekaryaah.
<br/><span class="verse" id="26">26 </span>Wiilashii Meraariina waxaa ka joogay Maxlii iyo Mushii, wiilashii Yacasiyaahna waxaa ka joogay Benoo.
<br/><span class="verse" id="27">27 </span>Wiilashii Meraariina, waxaa reer Yacasiyaah ka joogay Benoo, iyo Shoham, iyo Sakuur, iyo Cibrii.
<br/><span class="verse" id="28">28 </span>Reer Maxliina waxaa ka joogay Elecaasaar, oo aan waxba wiilal lahayn.
<br/><span class="verse" id="29">29 </span>Reer Qiishna waxaa ka joogay ina Qiish, oo ahaa Yeraxme'eel.
<br/><span class="verse" id="30">30 </span>Reer Mushii waxaa ka joogay Maxlii, iyo Ceeder, iyo Yeriimood. Kuwaasu waxay ahaayeen reer Laawi siday qolooyinkoodu kala ahaayeen.
<br/><span class="verse" id="31">31 </span>Oo kuwanu iyana waxay riteen saami sidii walaalahood reer Haaruun ay yeeleen oo kale, oo waxay ku hor riteen Boqor Daa'uud, iyo Saadooq, iyo Axiimeleg, iyo kuwii madaxda u ahaa qolooyinkii wadaaddada iyo reer Laawi. Kan qolooyinkii madaxda u ahaa waxaa lagala mid dhigay sida kuwa walaalkiisa yar.
</p>

