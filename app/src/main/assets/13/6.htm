
<h3>Cutub 6 </h3>

<p><span class="verse" id="1"> 1</span>Wiilashii Laawina waxay ahaayeen Gershoon, iyo Qohaad, iyo Meraarii.
<br/><span class="verse" id="2">2 </span>Wiilashii Qohaadna waxay ahaayeen Camraam, iyo Isehaar, iyo Xebroon, iyo Cusii'eel.
<br/><span class="verse" id="3">3 </span>Ilmaha Camraamna waxay ahaayeen Haaruun, iyo Muuse, iyo Maryan. Wiilashii Haaruunna waxay ahaayeen Naadaab, iyo Abiihuu, iyo Elecaasaar, iyo Iitaamaar.
<br/><span class="verse" id="4">4 </span>Elecaasaar wuxuu dhalay Fiinexaas, Fiinexaasna wuxuu dhalay Abiishuuca,
<br/><span class="verse" id="5">5 </span>Abiishuucana wuxuu dhalay Buqii, Buqiina wuxuu dhalay Cusii,
<br/><span class="verse" id="6">6 </span>Cusiina wuxuu dhalay Seraxyaah, Seraxyaahna wuxuu dhalay Meraayood,
<br/><span class="verse" id="7">7 </span>Meraayoodna wuxuu dhalay Amaryaah, Amaryaahna wuxuu dhalay Axiituub,
<br/><span class="verse" id="8">8 </span>Axiituubna wuxuu dhalay Saadooq, Saadooqna wuxuu dhalay Axiimacas,
<br/><span class="verse" id="9">9 </span>Axiimacasna wuxuu dhalay Casaryaah, Casaryaahna wuxuu dhalay Yooxaanaan,
<br/><span class="verse" id="10">10 </span>Yooxaanaanna wuxuu dhalay Casaryaah, (isagu wuxuu ahaa kii hawsha wadaadnimada ka qaban jiray gurigii Sulaymaan Yeruusaalem ka dhisay, )
<br/><span class="verse" id="11">11 </span>Casaryaahna wuxuu dhalay Amaryaah, Amaryaahna wuxuu dhalay Axiituub,
<br/><span class="verse" id="12">12 </span>Axiituubna wuxuu dhalay Saadooq, Saadooqna wuxuu dhalay Shalluum,
<br/><span class="verse" id="13">13 </span>Shalluumna wuxuu dhalay Xilqiyaah, Xilqiyaahna wuxuu dhalay Casaryaah,
<br/><span class="verse" id="14">14 </span>Casaryaahna wuxuu dhalay Seraayaah, Seraayaahna wuxuu dhalay Yehoosaadaaq,
<br/><span class="verse" id="15">15 </span>Yehoosaadaaqna maxaabiis ahaan buu tegey waagii Rabbigu dadkii Yahuudah iyo Yeruusaalem uu gacantii Nebukadnesar ku kaxeeyey.
<br/><span class="verse" id="16">16 </span>Wiilashii Laawina waxay ahaayeen Gershoom, iyo Qohaad, iyo Meraarii.
<br/><span class="verse" id="17">17 </span>Kuwanuna waa magacyadii wiilashii Gershoom, Libnii iyo Shimcii.
<br/><span class="verse" id="18">18 </span>Wiilashii Qohaadna waxay ahaayeen Camraam, iyo Isehaar, iyo Xebroon, iyo Cusii'eel.
<br/><span class="verse" id="19">19 </span>Wiilashii Meraariina waxay ahaayeen Maxlii iyo Mushii. Oo intaasu waa qolooyinkii reer Laawi iyo sidii ay reerahoodu ahaayeen.
<br/><span class="verse" id="20">20 </span>Gershoom waxaa ka soo farcamay wiilkiisii Libnii oo dhalay Yaaxad, oo isna dhalay Simmaah,
<br/><span class="verse" id="21">21 </span>oo isna dhalay Yoo'aax, oo isna dhalay Iddo, oo isna dhalay Serax, oo isna dhalay Ye'ateray.
<br/><span class="verse" id="22">22 </span>Qohaadna waxaa ka soo farcamay wiilkiisii Cammiinaadaab, oo dhalay Qorax, oo isna dhalay Asiir,
<br/><span class="verse" id="23">23 </span>oo isna dhalay Elqaanaah, oo isna dhalay Ebiyaasaaf, oo isna dhalay Asiir,
<br/><span class="verse" id="24">24 </span>oo isna dhalay Taxad, oo isna dhalay Uurii'eel, oo isna dhalay Cusiyaah, oo isna dhalay Shaa'uul.
<br/><span class="verse" id="25">25 </span>Wiilashii Elqaanaahna waxay ahaayeen Camaasay iyo Axiimood.
<br/><span class="verse" id="26">26 </span>Oo xagga Elqaanaahna waxaa ka soo farcamay Soofay, oo dhalay Nahad,
<br/><span class="verse" id="27">27 </span>oo isna dhalay Elii'aab, oo isna dhalay Yeroxaam, oo isna dhalay Elqaanaah.
<br/><span class="verse" id="28">28 </span>Wiilashii Samuu'eelna waxay ahaayeen curadkiisii oo ahaa Yoo'eel, iyo kii labaad oo ahaa Abiiyaah.
<br/><span class="verse" id="29">29 </span>Farcankii Meraariina wuxuu ahaa Maxlii, oo dhalay Libnii, oo isna dhalay Shimcii, oo isna dhalay Cuusaah,
<br/><span class="verse" id="30">30 </span>oo isna dhalay Shimcaa, oo isna dhalay Xaggiyaah, oo isna dhalay Casaayaah.
<br/><span class="verse" id="31">31 </span>Kuwanuna waa kuwii Daa'uud u sarraysiiyey hawshii gabayga oo gurigii Rabbiga ku dhex jirtay markii sanduuqii axdiga meeshaas la dhigay dabadeed.
<br/><span class="verse" id="32">32 </span>Oo iyagu taambuugga teendhadii shirka horteeda ayay gabay kaga adeegi jireen, ilaa Sulaymaan uu Yeruusaalem ka dhex dhisay gurigii Rabbiga, oo iyana hawshooda waxay u qaban jireen siday u kala horhorreeyeen.
<br/><span class="verse" id="33">33 </span>Oo intanu waa kuwii adeegi jiray iyo wiilashoodii. Kuwii ka mid ahaa reer Qohaad waxay ahaayeen Heemaan oo gabayaa ahaa, ina Yoo'eel, ina Samuu'eel,
<br/><span class="verse" id="34">34 </span>ina Elqaanaah, ina Yeroxaam, ina Elii'eel, ina Too'ax,
<br/><span class="verse" id="35">35 </span>ina Suuf, ina Elqaanaah, ina Maxad, ina Camaasay,
<br/><span class="verse" id="36">36 </span>ina Elqaanaah, ina Yoo'eel, ina Casaryaah, ina Sefanyaah,
<br/><span class="verse" id="37">37 </span>ina Taxad, ina Asiir, ina Ebiyaasaaf, ina Qorax,
<br/><span class="verse" id="38">38 </span>ina Isehaar, ina Qohaad, ina Laawi, ina Israa'iil.
<br/><span class="verse" id="39">39 </span>Walaalkiis Aasaaf oo gacantiisii midig istaagi jiray wuxuu ahaa Aasaaf ina Berekyaah, ina Shimcaa,
<br/><span class="verse" id="40">40 </span>ina Miikaa'eel, ina Bacaseeyaah, ina Malkiiyaah,
<br/><span class="verse" id="41">41 </span>ina Etnii, ina Serax, ina Cadaayaah,
<br/><span class="verse" id="42">42 </span>ina Eetaan, ina Simmaah, ina Shimcii,
<br/><span class="verse" id="43">43 </span>ina Yaxad, ina Gershoom, ina Laawi.
<br/><span class="verse" id="44">44 </span>Oo iyaga gacantooda midigtana waxaa istaagi jiray walaalahood oo ahaa reer Meraarii, Eetaan oo ahaa ina Qiishii, ina Cabdii, ina Malluug,
<br/><span class="verse" id="45">45 </span>ina Xashabyaah, ina Amasyaah, ina Xilqiyaah,
<br/><span class="verse" id="46">46 </span>ina Amsii, ina Baanii, ina Shemer,
<br/><span class="verse" id="47">47 </span>ina Maxlii, ina Mushii, ina Meraarii, ina Laawi.
<br/><span class="verse" id="48">48 </span>Oo walaalahood oo ahaa reer Laawina waxaa loo doortay inay ka adeegaan taambuuggii guriga Ilaah oo dhan.
<br/><span class="verse" id="49">49 </span>Laakiinse Haaruun iyo wiilashiisu waxay meesha allabariga la gubo iyo girgiraha fooxa wax ugu bixin jireen shuqulkii meesha ugu quduuska ah oo dhan iyo inay reer binu Israa'iil kafaaraggud ugu sameeyaan, sidii dhammaan addoonkii Ilaah ee Muuse ahaa amray.
<br/><span class="verse" id="50">50 </span>Oo kuwanuna waa farcankii Haaruun, wiilkiisii Elecaasaar, oo dhalay Fiinexaas, oo isna dhalay Abiishuuca,
<br/><span class="verse" id="51">51 </span>oo isna dhalay Buqii, oo isna dhalay Cusii, oo isna dhalay Seraxyaah,
<br/><span class="verse" id="52">52 </span>oo isna dhalay Meraayood, oo isna dhalay Amaryaah, oo isna dhalay Axiituub,
<br/><span class="verse" id="53">53 </span>oo isna dhalay Saadooq, oo isna dhalay Axiimacas.
<br/><span class="verse" id="54">54 </span>Haddaba kuwanu waa meelahoodii ay degi jireen iyo sidii degmooyinkoodu ahaayeen kuwaasoo ku dhex yiil soohdimahooda. Reer Haaruun oo ah qolooyinka reer Qohaad, oo saamiga kowaad lahaa,
<br/><span class="verse" id="55">55 </span>waxaa la siiyey Xebroon oo ku dhex tiil dalka reer Yahuudah, iyo agagaarkeedii ku wareegsanaa oo dhanba.
<br/><span class="verse" id="56">56 </span>Laakiinse magaalada beeraheedii iyo tuulooyinkeediiba waxaa la siiyey Kaaleeb oo ahaa ina Yefunneh.
<br/><span class="verse" id="57">57 </span>Reer Haaruunna waxaa la siiyey magaalooyinkii magangalka oo ah Xebroon, iyo Libnaah iyo weliba agagaarkeed, iyo Yatiir, iyo Eshtemooca iyo agagaarkeedii,
<br/><span class="verse" id="58">58 </span>iyo Xiileen iyo agagaarkeedii, iyo Debiir iyo agagaarkeedii,
<br/><span class="verse" id="59">59 </span>iyo Caashaan iyo agagaarkeedii, iyo Beytshemesh iyo agagaarkeedii.
<br/><span class="verse" id="60">60 </span>Oo dalkii qabiilka reer Benyaamiinna waxaa laga siiyey Gebac iyo agagaarkeedii, iyo Calemed iyo agagaarkeedii, iyo Canaatood iyo agagaarkeedii. Oo kulli magaalooyinkoodii oo qolooyinkooda oo dhan ku dhex yiil waxay ahaayeen saddex iyo toban magaalo.
<br/><span class="verse" id="61">61 </span>Oo reer Qohaad intiisii hadhayna waxaa saami loo siiyey toban magaalo oo ay ka dhex heleen reerka qabiilka iyo qabiilka badhkiisii, kaasoo ah qabiilkii reer Manaseh badhkiis.
<br/><span class="verse" id="62">62 </span>Oo reer Gershoomna sidii ay reerahoodu ahaayeen ayay saddex iyo toban magaalo uga heleen qabiilka reer Isaakaar, iyo qabiilka reer Aasheer, iyo qabiilka reer Naftaali, iyo qabiilka reer Manaseh oo Baashaan dhex deggan.
<br/><span class="verse" id="63">63 </span>Oo reer Meraarii waxaa saami loogu siiyey siday reerahoodu ahaayeen laba iyo toban magaalo oo ay ka dhex heleen qabiilka reer Ruubeen, iyo qabiilka reer Gaad, iyo qabiilka reer Sebulun.
<br/><span class="verse" id="64">64 </span>Oo reer binu Israa'iilna waxay reer Laawi siiyeen magaalooyinkii iyo agagaarkoodii oo dhan.
<br/><span class="verse" id="65">65 </span>Oo saami ahaan ayay magaalooyinkan la magacaabay uga siiyeen qabiilka reer Yahuudah, iyo qabiilka reer Simecoon, iyo qabiilka reer Benyaamiin.
<br/><span class="verse" id="66">66 </span>Reerihii Qohaad qaarkoodna waxay magaalooyin ku lahaayeen meelo soohdintooda ah oo ay ka heleen qabiilka reer Efrayim.
<br/><span class="verse" id="67">67 </span>Oo iyaga waxaa la siiyey magaalooyinkii magangalka, oo waxayna ahaayeen Shekem oo ku dhex tiil dalka buuraha leh oo reer Efrayim iyo agagaarkeedii, iyo weliba Geser iyo agagaarkeedii,
<br/><span class="verse" id="68">68 </span>iyo Yoqmecaam iyo agagaarkeedii, iyo Beytxooroon iyo agagaarkeedii,
<br/><span class="verse" id="69">69 </span>iyo Ayaaloon iyo agagaarkeedii, iyo Gad Rimmoon iyo agagaarkeedii.
<br/><span class="verse" id="70">70 </span>Oo qabiilkii reer Manaseh badhkiisna waxaa laga dhex siiyey Caaneer iyo agagaarkeedii, iyo Bilcaam iyo agagaarkeedii, reer Qohaad intooda hadhay aawadood.
<br/><span class="verse" id="71">71 </span>Oo reer Gershoomna waxaa qabiilka reer Manaseh badhkiisii laga siiyey Goolaan oo Baashaan ku taal iyo agagaarkeedii, iyo Cashtarod iyo agagaarkeedii.
<br/><span class="verse" id="72">72 </span>Oo qabiilka reer Isaakaarna waxaa laga siiyey Qedesh iyo agagaarkeedii, iyo Daaberad iyo agagaarkeedii,
<br/><span class="verse" id="73">73 </span>iyo Raamod iyo agagaarkeedii, iyo Caaneem iyo agagaarkeedii.
<br/><span class="verse" id="74">74 </span>Oo qabiilkii reer Aasheerna waxaa laga siiyey Maashaal iyo agagaarkeedii, iyo Cabdoon iyo agagaarkeedii,
<br/><span class="verse" id="75">75 </span>iyo Xuuqoq iyo agagaarkeedii, iyo Rexob iyo agagaarkeedii.
<br/><span class="verse" id="76">76 </span>Oo qabiilkii reer Naftaalina waxaa laga siiyey Qedesh oo Galili ku taal iyo agagaarkeedii, iyo Xammoon iyo agagaarkeedii, iyo Qiryaatayim iyo agagaarkeedii.
<br/><span class="verse" id="77">77 </span>Oo reer Laawi intoodii hadhay oo ahayd reer Meraarii waxaa qabiilka reer Sebulun laga siiyey Rimmoonoo iyo agagaarkeedii, iyo Taaboor iyo agagaarkeedii.
<br/><span class="verse" id="78">78 </span>Oo Webi Urdun shishadiisa oo ah Yerixoo agteeda oo ah Webi Urdun xaggiisa bari waxaa qabiilka reer Ruubeenna laga siiyey Beser oo cidlada ku taal iyo agagaarkeedii, iyo Yahsaah iyo agagaarkeedii,
<br/><span class="verse" id="79">79 </span>iyo Qedemood iyo agagaarkeedii, iyo Mefacad iyo agagaarkeedii.
<br/><span class="verse" id="80">80 </span>Oo qabiilka reer Gaadna waxaa laga siiyey Raamod oo Gilecaad ku taal iyo agagaarkeedii, iyo Maxanayim iyo agagaarkeedii,
<br/><span class="verse" id="81">81 </span>iyo Xeshboon iyo agagaarkeedii, iyo Yacser iyo agagaarkeedii.
</p>

