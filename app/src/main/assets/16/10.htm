
<h3>Cutub 10 </h3>

<p><span class="verse" id="1"> 1</span>Haddaba kuwii shaabad ku dhammeeyey waxay ahaayeen Nexemyaah oo ahaa taliyaha oo ahaa ina Xakalyaah, iyo Sidqiyaah,
<br/><span class="verse" id="2">2 </span>iyo Seraayaah, iyo Casaryaah, iyo Yeremyaah,
<br/><span class="verse" id="3">3 </span>iyo Fashxuur, iyo Amaryaah, iyo Malkiiyaah,
<br/><span class="verse" id="4">4 </span>iyo Xatuush, iyo Shebanyaah, iyo Malluug,
<br/><span class="verse" id="5">5 </span>iyo Haarim, iyo Mereemood, iyo Cobadyaah,
<br/><span class="verse" id="6">6 </span>iyo Daanyeel, iyo Ginnetoon, iyo Baaruug,
<br/><span class="verse" id="7">7 </span>iyo Meshullaam, iyo Abiiyaah, iyo Miyaamin,
<br/><span class="verse" id="8">8 </span>iyo Macasyaah, iyo Bilgay, iyo Shemacyaah. Oo intaasu waxay ahaayeen wadaaddadii.
<br/><span class="verse" id="9">9 </span>Oo kuwii reer Laawina waxay ahaayeen Yeeshuuca ina Asanyaah, iyo Binnuwii oo ahaa reer Xeenaadaad, iyo Qadmii'eel,
<br/><span class="verse" id="10">10 </span>iyo walaalahood oo ahaa Shebanyaah, iyo Hoodiyaah, iyo Qeliitaa, iyo Felaayaah, iyo Xaanaan,
<br/><span class="verse" id="11">11 </span>iyo Miikaa, iyo Rexob, iyo Xashabyaah,
<br/><span class="verse" id="12">12 </span>iyo Sakuur, iyo Sheereebyaah, iyo Shebanyaah,
<br/><span class="verse" id="13">13 </span>iyo Hoodiyaah, iyo Baanii, iyo Beniinuu.
<br/><span class="verse" id="14">14 </span>Oo madaxdii dadkuna waxay ahaayeen: Farcosh, iyo Faxad Moo'aab, iyo Ceelaam, iyo Satuu, iyo Baanii,
<br/><span class="verse" id="15">15 </span>iyo Bunnii, iyo Casgaad, iyo Beebay,
<br/><span class="verse" id="16">16 </span>iyo Adoniiyaah, iyo Bigway, iyo Caadiin,
<br/><span class="verse" id="17">17 </span>iyo Aateer, iyo Xisqiyaah, iyo Casuur,
<br/><span class="verse" id="18">18 </span>iyo Hoodiyaah, iyo Xaashum, iyo Beesay,
<br/><span class="verse" id="19">19 </span>iyo Xaariif, iyo Canaatood, iyo Noobay,
<br/><span class="verse" id="20">20 </span>iyo Magfiicaash, iyo Meshullaam, iyo Xeesiir,
<br/><span class="verse" id="21">21 </span>iyo Mesheysabeel, iyo Saadooq, iyo Yadduuca,
<br/><span class="verse" id="22">22 </span>iyo Felatyaah, iyo Xaanaan, iyo Canaayaah,
<br/><span class="verse" id="23">23 </span>iyo Hoosheeca, iyo Xananyaah, iyo Xashuub,
<br/><span class="verse" id="24">24 </span>iyo Hallooxeesh, iyo Filxaa, iyo Shoobeeq,
<br/><span class="verse" id="25">25 </span>iyo Rexuum, iyo Xashabnaah, iyo Macaseeyaah,
<br/><span class="verse" id="26">26 </span>iyo Axiiyaah, iyo Xaanaan, iyo Caanaan,
<br/><span class="verse" id="27">27 </span>iyo Malluug, iyo Haarim, iyo Bacanaah.
<br/><span class="verse" id="28">28 </span>Oo dadka intiisii kale oo dhan oo ahaa wadaaddadii, iyo kuwii reer Laawi, iyo irid-dhawryadii, iyo kuwii gabayaaga ahaa, iyo reer Netiiniim, iyo kulli intii iska soocday dadyowgii dalka degganaa oo raacday sharcigii Ilaah, iyo naagahoodii, iyo wiilashoodii, iyo gabdhahoodii, iyo mid kasta oo lahaa aqoon iyo waxgarasho,
<br/><span class="verse" id="29">29 </span>waxay raaceen walaalahoodii gobtoodii ahaa, oo waxay galeen dhaar habaar leh inay ku soconayaan sharciga Ilaah oo loo soo dhiibay Muuse oo ahaa addoonkii Ilaah, iyo inay dhawrayaan oo wada yeelayaan amarrada Rabbiga ah Sayidkeenna, iyo xukummadiisa iyo qaynuunnadiisa,
<br/><span class="verse" id="30">30 </span>iyo inaynaan gabdhaheenna siinayn dadyowga dalka deggan, oo aynaan gabdhahoodana wiilasheenna u guurinayn;
<br/><span class="verse" id="31">31 </span>iyo haddii dadyowga dalka degganu ay maalinta sabtida keenaan waxyaalo iib ah iyo cunto uun inaynaan iibsanayn maalintii sabtida iyo maalin quduus ah toona, iyo inaan sannadda toddobaad beeraha dayno oo qaan kasta saamaxno.
<br/><span class="verse" id="32">32 </span>Oo weliba waxaynu samaysannay amarro inagu xukumaya inaynu sannad kasta sheqel saddexdaloolkiis u bixinayno adeegidda guriga Ilaaheenna, taas oo ah:
<br/><span class="verse" id="33">33 </span>kibistii tusniinta, iyo qurbaanka hadhuudhka oo joogtada ah, iyo qurbaanka la gubo oo joogtada ah, iyo kan Sabtiyada, iyo kan bilaha cusub, iyo kan iidaha la amray, iyo kan waxyaalaha quduuska ah, iyo qurbaannada dembiga si kafaaraggud loogu sameeyo reer binu Israa'iil, iyo kulli waxa loo sameeyo guriga Ilaah oo dhan.
<br/><span class="verse" id="34">34 </span>Oo innagoo ah wadaaddada iyo kuwii reer Laawi iyo dadkii kaleba saami baynu u ridannay qurbaanka qoryaha inaynu wakhtigii sannad kasta la amray qoryo gelinayno guriga Ilaaheenna sida qolooyinkeennu yihiin, si qoryaha loogu dul shido meesha allabariga ee Rabbiga Ilaaheenna ah, siday taasu sharciga ugu qoran tahay,
<br/><span class="verse" id="35">35 </span>iyo inaynu sannad kasta guriga Rabbiga keenayno midhaha ugu horreeya dhulkeenna iyo midhaha ugu horreeya geedo cayn kasta ah,
<br/><span class="verse" id="36">36 </span>iyo weliba curadka wiilasheenna iyo curadka xoolaheenna, siday taasu sharciga ugu qoran tahay, in curadka lo'deenna iyo idaheenna la keeno guriga Ilaaheenna oo loo dhiibo wadaaddada ka dhex adeega guriga Ilaaheenna;
<br/><span class="verse" id="37">37 </span>iyo inaynu wadaaddada qolalka guriga Ilaaheenna ugu keenayno inta ugu horraysa cajiinkeenna, iyo qurbaannadeenna, iyo midhaha geedo cayn kasta ah, iyo khamriga, iyo saliidda, iyo inaynu waxa dhulkeenna ka baxa toban meelood meel ka siinayno kuwa reer Laawi, waayo, reer Laawi waxay meeltobnaadyada ka qaadan jireen beeraha magaalooyinkeenna oo dhan.
<br/><span class="verse" id="38">38 </span>Oo wadaadka oo ah reer Haaruun wuxuu la joogi doonaa kuwa reer Laawi markay meeltobnaadyada qaadayaan; oo reer Laawina meeltobnaadyada ay toban meelood meel ka sii bixiyaan waxay keeni doonaan guriga Ilaaheenna ilaa qolalka ah guriga khasnadda.
<br/><span class="verse" id="39">39 </span>Waayo, reer binu Israa'iil iyo reer Laawi waxay qurbaanka hadhuudhka, iyo kan khamriga, iyo kan saliidda keeni doonaan qolalka ah meesha ay yaalliin weelasha meesha quduuska ah, oo ay joogaan wadaaddada adeega, iyo irid-dhawryada, iyo kuwa gabayaaga ah. Oo innaguna guriga Ilaaheenna dayrin mayno. </p>

