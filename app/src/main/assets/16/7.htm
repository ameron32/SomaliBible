
<h3>Cutub 7 </h3>

<p><span class="verse" id="1"> 1</span> Haddaba markii derbigii la dhisay, oo aan taagay albaabbadii, oo irid-dhawryadii iyo kuwii gabayaaga ahaa iyo kuwii reer Laawi la doortay,
<br/><span class="verse" id="2">2 </span>ayaan Yeruusaalem madax uga dhigay walaalkay Xanaanii, iyo Xananyaah oo ahaa taliyihii qalcadda, waayo, wuxuu ahaa nin aamin ah, oo cabsida Ilaahna dad badan buu kaga horreeyey.
<br/><span class="verse" id="3">3 </span>Oo waxaan iyagii ku idhi, Jeer ay qorraxdu kululaato yaan la furin irdaha Yeruusaalem, oo intay waardiyayaashu taagan yihiin albaabbada ha la xidho, oo idinku qataara, dadka Yeruusaalem degganna waardiyayaal ka doorta, oo mid waluba ha dhawro meel gurigiisa ka soo hor jeedda.
<br/><span class="verse" id="4">4 </span>Haddaba magaaladu way ballaadhnayd, wayna weynayd, laakiinse dadku way ku yaraayeen, oo guryihiina ma ay dhisnayn.
<br/><span class="verse" id="5">5 </span>Markaasaa Rabbigu wuxuu qalbigayga geliyey inaan soo wada ururiyo kuwii gobta ahaa, iyo taliyayaashii, iyo dadkii oo dhanba in abtiriskooda la tiriyo. Oo waxaan helay buuggii uu ku qornaa abtiriskii kuwii markii hore yimid, oo waxaan ka helay oo gudihiisa ku qornaa:
<br/><span class="verse" id="6">6 </span>Haddaba kuwanu waa dadkii gobolka ee ka soo noqday maxaabiisnimadii, oo ku jiray kuwii la kaxaystay, oo Nebukadnesar oo ahaa boqorkii Baabuloon uu u kaxaystay Baabuloon, oo ku soo noqday Yeruusaalem iyo dalkii Yahuudah, mid waluba magaaladiisii,
<br/><span class="verse" id="7">7 </span>oo waxay la yimaadeen Serubaabel, Yeeshuuca, Nexemyaah, Casaryaah, Racamyaah, Naxamaanii, Mordekay, Bilshaan, Misfered, Bigway, Nexuum, iyo Bacanaah. Haddaba waa tan tiradii dadkii reer binu Israa'iil:
<br/><span class="verse" id="8">8 </span>Reer Farcosh waxaa ka soo noqday laba kun iyo boqol iyo laba iyo toddobaatan,
<br/><span class="verse" id="9">9 </span>reer Shefatyaahna saddex boqol iyo laba iyo toddobaatan,
<br/><span class="verse" id="10">10 </span>reer Aaraxna lix boqol iyo laba iyo konton,
<br/><span class="verse" id="11">11 </span>reer Fahad Moo'aab oo ahaa reer Yeeshuuca iyo reer Yoo'aabna laba kun iyo siddeed boqol iyo siddeed iyo toban,
<br/><span class="verse" id="12">12 </span>reer Ceelaamna kun iyo laba boqol iyo afar iyo konton,
<br/><span class="verse" id="13">13 </span>reer Satuuna siddeed boqol iyo shan iyo afartan,
<br/><span class="verse" id="14">14 </span>reer Sakayna toddoba boqol iyo lixdan,
<br/><span class="verse" id="15">15 </span>reer Binnuwiina lix boqol iyo siddeed iyo afartan,
<br/><span class="verse" id="16">16 </span>reer Beebayna lix boqol iyo siddeed iyo labaatan,
<br/><span class="verse" id="17">17 </span>reer Casgaadna laba kun iyo saddex boqol iyo laba iyo labaatan,
<br/><span class="verse" id="18">18 </span>reer Adoniiqaamna lix boqol iyo toddoba iyo lixdan,
<br/><span class="verse" id="19">19 </span>reer Bigwayna laba kun iyo toddoba iyo lixdan,
<br/><span class="verse" id="20">20 </span>reer Caadiinna lix boqol iyo shan iyo konton,
<br/><span class="verse" id="21">21 </span>reer Aateer oo ahaa reer Xisqiyaahna siddeed iyo sagaashan,
<br/><span class="verse" id="22">22 </span>reer Xaashumna saddex boqol iyo siddeed iyo labaatan,
<br/><span class="verse" id="23">23 </span>reer Beesayna saddex boqol iyo afar iyo labaatan,
<br/><span class="verse" id="24">24 </span>reer Xaariifna boqol iyo laba iyo toban,
<br/><span class="verse" id="25">25 </span>reer Gibecoonna shan iyo sagaashan,
<br/><span class="verse" id="26">26 </span>raggii reer Beytlaxam iyo reer Netofaahna boqol iyo siddeed iyo siddeetan,
<br/><span class="verse" id="27">27 </span>raggii reer Canaatoodna boqol iyo siddeed iyo labaatan,
<br/><span class="verse" id="28">28 </span>raggii reer Beytasmaawedna laba iyo afartan,
<br/><span class="verse" id="29">29 </span>raggii reer Qiryad Yecaariim, iyo reer Kefiiraah, iyo reer Bi'iroodna toddoba boqol iyo saddex iyo afartan,
<br/><span class="verse" id="30">30 </span>raggii reer Raamaah iyo reer Gebacna lix boqol iyo kow iyo labaatan,
<br/><span class="verse" id="31">31 </span>raggii reer Mikmaasna boqol iyo laba iyo labaatan,
<br/><span class="verse" id="32">32 </span>raggii reer Beytel iyo reer Aaciina boqol iyo saddex iyo labaatan,
<br/><span class="verse" id="33">33 </span>raggii reer Nebona laba iyo konton,
<br/><span class="verse" id="34">34 </span>reerkii Ceelaamtii kalena kun iyo laba boqol iyo afar iyo konton,
<br/><span class="verse" id="35">35 </span>reer Haarimna saddex boqol iyo labaatan,
<br/><span class="verse" id="36">36 </span>reer Yerixoona saddex boqol iyo shan iyo afartan,
<br/><span class="verse" id="37">37 </span>reer Lod, iyo reer Xaadiid, iyo reer Oonoona toddoba boqol iyo kow iyo labaatan,
<br/><span class="verse" id="38">38 </span>reer Senaacaahna saddex kun iyo sagaal boqol iyo soddon.
<br/><span class="verse" id="39">39 </span>Oo wadaaddadiina waxay ahaayeen reer Yedacyaah oo ahaa reer Yeeshuuca oo ahaa sagaal boqol iyo saddex iyo toddobaatan,
<br/><span class="verse" id="40">40 </span>reer Immeerna kun iyo laba iyo konton,
<br/><span class="verse" id="41">41 </span>reer Fashxuurna kun iyo laba boqol iyo toddoba iyo afartan,
<br/><span class="verse" id="42">42 </span>reer Haarimna kun iyo toddoba iyo toban.
<br/><span class="verse" id="43">43 </span>Kuwii reer Laawina waxay ahaayeen reer Yeeshuuca kii reer Qadmii'eel oo ahaa reer Xoodawyaah afar iyo toddobaatan.
<br/><span class="verse" id="44">44 </span>Oo nimankii gabayaaga ahaa oo reer Aasaaf ahaana waxay ahaayeen boqol iyo siddeed iyo afartan.
<br/><span class="verse" id="45">45 </span>Oo kuwii irdaha dhawri jiray oo ahaa reer Shalluum, iyo reer Aateer, iyo reer Talmon, iyo reer Caquub, iyo reer Xatiitaa, iyo reer Shobay waxay isku ahaayeen boqol iyo siddeed iyo soddon.
<br/><span class="verse" id="46">46 </span>Oo reer Netiiniimna waxay ahaayeen reer Siixaa, iyo reer Xasufaa, iyo reer Tabbaacood,
<br/><span class="verse" id="47">47 </span>iyo reer Qeeros, iyo reer Siicaa, iyo reer Faadoon,
<br/><span class="verse" id="48">48 </span>iyo reer Lebaanaa, iyo reer Xagaabaah, iyo reer Shalmay,
<br/><span class="verse" id="49">49 </span>iyo reer Xaanaan, iyo reer Giddeel, iyo reer Gaxar,
<br/><span class="verse" id="50">50 </span>iyo reer Re'aayaah, iyo reer Resiin, iyo reer Neqoodaa,
<br/><span class="verse" id="51">51 </span>iyo reer Gasaam, iyo reer Cuusaa, iyo reer Faasee'ax,
<br/><span class="verse" id="52">52 </span>iyo reer Beesay, iyo reer Mecuuniim, iyo reer Nefiishesiim,
<br/><span class="verse" id="53">53 </span>iyo reer Baquuq, iyo reer Xaquufaa, iyo reer Xarxuur,
<br/><span class="verse" id="54">54 </span>iyo reer Basliid, iyo reer Mexiidaa, iyo reer Xarshaa,
<br/><span class="verse" id="55">55 </span>iyo reer Barqoos, iyo reer Siiseraa, iyo reer Temax,
<br/><span class="verse" id="56">56 </span>iyo reer Nesiyax, iyo reer Xatiifaa.
<br/><span class="verse" id="57">57 </span>Oo ilmihii addoommadii Sulaymaanna waxay ahaayeen reer Sotay, iyo reer Sofered, iyo reer Feriidaa,
<br/><span class="verse" id="58">58 </span>iyo reer Yacalaa, iyo reer Darqoon, iyo reer Giddeel,
<br/><span class="verse" id="59">59 </span>iyo reer Shefatyaah, iyo reer Xatiil, iyo reer Fokered Hasebaayiim, iyo reer Aamoon.
<br/><span class="verse" id="60">60 </span>Oo reer Netiiniim oo dhan iyo ilmihii addoommadii Sulaymaan waxay isku ahaayeen saddex boqol iyo laba iyo sagaashan.
<br/><span class="verse" id="61">61 </span>Oo kuwanuna waxay ahaayeen kuwii ka tegey Teel Melax, iyo Teel Xarshaa, iyo Keruub, iyo Addoon, iyo Immeer, laakiinse iyagu ma ay sheegi karin qabiilkoodii ama jilibkoodii, iyo inay reer binu Israa'iil ahaayeen iyo in kale toona,
<br/><span class="verse" id="62">62 </span>oo reer Delaayaah, iyo reer Toobiyaah, iyo reer Neqoodaa waxay isku ahaayeen lix boqol iyo laba iyo afartan.
<br/><span class="verse" id="63">63 </span>Oo kuwii wadaaddada ahaa waxay ahaayeen reer Xaabaayaah, iyo reer Xaqoos, iyo reer Barsillay oo naag ka guursaday gabdhaha Gilecaad oo iyaga lagu magacaabay.
<br/><span class="verse" id="64">64 </span>Kuwanu waxay magacyadoodii ka doondooneen buuggii abtiriska, laakiinse lagama helin, sidaas aawadeed wadaadnimadii waa laga saaray sidii iyagoo nijaas ah.
<br/><span class="verse" id="65">65 </span>Oo taliyihii baa iyagii ku amray inayan waxyaalaha ugu quduusan wax ka cunin jeer wadaad Uuriim iyo Tummiim leh kaco.
<br/><span class="verse" id="66">66 </span>Oo ururka oo dhammu wuxuu giddigiis isku ahaa laba iyo afartan kun iyo saddex boqol iyo lixdan,
<br/><span class="verse" id="67">67 </span>oo intaas waxaa gooni ka ahaa raggii addoommadooda ahaa iyo naagihii addoommahooda ahaa, oo iyana waxay ahaayeen toddoba kun iyo saddex boqol iyo toddoba iyo soddon, oo waxay lahaayeen laba boqol iyo shan iyo afartan oo ah rag iyo naago gabya.
<br/><span class="verse" id="68">68 </span>Fardahoodu waxay ahaayeen toddoba boqol iyo lix iyo soddon, baqlahooduna laba boqol iyo shan iyo afartan,
<br/><span class="verse" id="69">69 </span>geelooduna afar boqol iyo shan iyo soddon, dameerahooduna lix kun iyo toddoba boqol iyo labaatan.
<br/><span class="verse" id="70">70 </span>Oo madaxdii qabiilooyinka qaarkood ayaa shuqulkii wax u bixiyey. Taliyuhu wuxuu khasnadda siiyey kun dirham oo dahab ah, iyo konton maddiibadood, iyo shan boqol iyo soddon khamiis oo ah dhar wadaadood.
<br/><span class="verse" id="71">71 </span>Oo madaxdii qabiilooyinka qaarkood ayaa khasnaddii shuqulka geliyey labaatan kun oo dirham oo dahab ah, iyo laba kun iyo laba boqol oo mina oo lacag ah.
<br/><span class="verse" id="72">72 </span>Oo dadka intiisii kale wixii ay bixiyeen waxay ahaayeen labaatan kun oo dirham oo dahab ah, iyo laba kun oo mina oo lacag ah, iyo toddoba iyo lixdan khamiis oo ah dhar wadaadood.
<br/><span class="verse" id="73">73 </span>Haddaba wadaaddadii, iyo kuwii reer Laawi, iyo irid-dhawryadii, iyo nimankii gabayaaga ahaa, iyo dadkii qaarkiis, iyo reer Netiiniim, iyo reer binu Israa'iil oo dhammu waxay degeen magaalooyinkoodii. Oo markii bishii toddobaad la gaadhay reer binu Israa'iil waxay joogeen magaalooyinkoodii.
</p>

