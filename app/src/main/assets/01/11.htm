
<h3>Cutub 11 </h3>

<p><span class="verse" id="1"> 1</span> Dhulka oo dhammuna wuxuu ahaa isku af iyo isku hadal keliya.
<br/><span class="verse" id="2">2 </span>Waxaana dhacday markay xagga bari u sii socdaaleen inay waddankii Shincaar meel bannaan ka heleen; oo halkaas ayay degeen.
<br/><span class="verse" id="3">3 </span>Oo waxay isku yidhaahdeen, Ina keena, aynu leben samaysannee, oo aynu aad u dubnee. Oo waxay dhagaxa meeshiisa u haysteen leben, nuuradda meesheedana dhoobo.
<br/><span class="verse" id="4">4 </span>Oo waxay yidhaahdeen, Ina keena, aynu magaalo dhisannee, iyo munaarad dhaladeedu samada gaadho, oo aynu magac yeelannee, waaba intaasoo aynu dhulka dushiisa oo dhan ku kala firidhnaaye.
<br/><span class="verse" id="5">5 </span>Rabbiguna wuxuu u soo degay inuu arko magaaladii iyo munaaraddii ay binu-aadmigu dhisayeen.
<br/><span class="verse" id="6">6 </span>Oo Rabbigu wuxuu yidhi, Bal eega, iyagu waa isku dad keliya, oo dhammaan isku af keliya bay leeyihiin, oo waxanuna waa waxa ay bilaabayaan inay sameeyaan, oo haatan wax ka hor joogsan doona waxay damcaan inay sameeyaan ma jiraane.
<br/><span class="verse" id="7">7 </span>Ina keena, aynu degnee, oo halkaas aynu afkooda iskaga qasnee, yaan midna midka kale hadalkiisa garanine.
<br/><span class="verse" id="8">8 </span>Kolkaasaa Rabbigu halkaas ka kaxeeyey oo ku kala firdhiyey dhulka dushiisa oo dhan, oo dhisiddii magaaladii way joojiyeen.
<br/><span class="verse" id="9">9 </span>Sidaas daraaddeed magaceedii waxaa loo bixiyey Baabel, maxaa yeelay, halkaasaa Rabbigu afkii dhulka oo dhan iskaga qasay; oo halkaasuu Rabbigu ka kaxeeyey iyagii oo ku kala firdhiyey dhulka dushiisa oo dhan.
<br/><span class="verse" id="10">10 </span>Kuwanu waa farcankii Sheem. Sheem wuxuu jiray boqol sannadood, oo laba sannadood oo daadkii ka dambaysay wuxuu dhalay Arfaksad.
<br/><span class="verse" id="11">11 </span>Sheemna markuu Arfaksad dhalay ka dib wuxuu noolaa shan boqol oo sannadood, wiilal iyo gabdhona wuu dhalay.
<br/><span class="verse" id="12">12 </span>Arfaksadna wuxuu jiray shan iyo soddon sannadood, wuxuuna dhalay Salah:
<br/><span class="verse" id="13">13 </span>Arfaksadna markuu Salah dhalay ka dib wuxuu noolaa afar boqol iyo saddex sannadood, wiilal iyo gabdhona wuu dhalay.
<br/><span class="verse" id="14">14 </span>Salahna wuxuu jiray soddon sannadood, wuxuuna dhalay Ceeber.
<br/><span class="verse" id="15">15 </span>Salahna markuu Ceeber dhalay ka dib wuxuu noolaa afar boqol iyo saddex sannadood, wiilal iyo gabdhona wuu dhalay.
<br/><span class="verse" id="16">16 </span>Ceeberna wuxuu jiray afar iyo soddon sannadood, wuxuuna dhalay Feleg:
<br/><span class="verse" id="17">17 </span>Ceeberna markuu Feleg dhalay ka dib wuxuu noolaa afar boqol iyo soddon sannadood, wiilal iyo gabdhona wuu dhalay.
<br/><span class="verse" id="18">18 </span>Felegna wuxuu jiray soddon sannadood, wuxuuna dhalay Recu:
<br/><span class="verse" id="19">19 </span>Felegna markuu Recu dhalay ka dib wuxuu noolaa laba boqol iyo sagaal sannadood, wiilal iyo gabdhona wuu dhalay.
<br/><span class="verse" id="20">20 </span>Recuna wuxuu jiray laba iyo soddon sannadood, wuxuuna dhalay Seruug.
<br/><span class="verse" id="21">21 </span>Recuna markuu Seruug dhalay ka dib wuxuu noolaa laba boqol iyo toddoba sannadood, wiilal iyo gabdhona wuu dhalay.
<br/><span class="verse" id="22">22 </span>Seruugna wuxuu jiray soddon sannadood, wuxuuna dhalay Naaxoor:
<br/><span class="verse" id="23">23 </span>Seruugna markuu Naaxoor dhalay ka dib wuxuu noolaa laba boqol oo sannadood, wiilal iyo gabdhona wuu dhalay.
<br/><span class="verse" id="24">24 </span>Naaxoorna wuxuu jiray sagaal iyo labaatan sannadood, wuxuuna dhalay Terax;
<br/><span class="verse" id="25">25 </span>Naaxoorna markuu Terax dhalay ka dib wuxuu noolaa boqol iyo sagaal iyo toban sannadood, wiilal iyo gabdhona wuu dhalay.
<br/><span class="verse" id="26">26 </span>Teraxna wuxuu jiray toddobaatan sannadood, wuxuuna dhalay Aabraam, iyo Naaxoor, iyo Haaraan.
<br/><span class="verse" id="27">27 </span>Kuwanu waa farcankii Terax. Terax wuxuu dhalay Aabraam, iyo Naaxoor, iyo Haaraan; Haaraanna wuxuu dhalay Luud.
<br/><span class="verse" id="28">28 </span>Haaraanna wuxuu dhintay aabbihiis Terax oo jooga, wuxuuna ku dhintay dhulkii uu ku dhashay, oo la odhan jiray Uur tii reer Kaldayiin.
<br/><span class="verse" id="29">29 </span>Aabraam iyo Naaxoorna way guursadeen: Aabraam naagtiisii waxaa la odhan jiray Saaray; naagtii Naaxoorna waxaa la odhan jiray Milkah, waxayna ahayd gabadhii Haaraan, aabbihii Milkah iyo Iskah.
<br/><span class="verse" id="30">30 </span>Saarayna waxay ahayd madhalays; ilmona ma ay lahayn.
<br/><span class="verse" id="31">31 </span>Teraxna wuxuu kaxaystay wiilkiisii Aabraam, iyo Luud oo ahaa ina Haaraan, wiilkii wiilkiisii, iyo Saaray oo uu soddog u ahaa, oo ahayd naagtii wiilkiisii Aabraam; wayna kala baxeen Uur tii reer Kaldayiin, si ay u tagaan dalkii Kancaan; waxayna yimaadeen Haaraan, oo halkaasay degeen.
<br/><span class="verse" id="32">32 </span>Wakhtigii Terax noolaa wuxuu ahaa laba boqol iyo shan sannadood, Teraxna wuxuu ku dhintay Haaraan.
</p>

