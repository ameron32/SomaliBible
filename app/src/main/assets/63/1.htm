
<h3>Cutub 1 </h3>

<p><span class="verse" id="1"> 1</span>>Anigoo odayga ah waxaan salaamayaa marwada la doortay iyo carruurteeda aan runta ku jeclahay, keligayna ma ahaye, laakiin xataa waxaa jecel kuwa runta yaqaan oo dhan,
<br/><span class="verse" id="2">2 </span>runta inagu dhex jirta, weligeedna inagu dhex jiri doonta aawadeed.
<br/><span class="verse" id="3">3 </span>Nimco iyo naxariis iyo nabad ka yimaada Ilaaha Aabbaha ah iyo Ciise Masiix oo ah Wiilka Aabbaha ayaa inala jiri doona xagga runta iyo jacaylka.
<br/><span class="verse" id="4">4 </span>Aad baan ugu farxay markaan arkay carruurtaadii qaarkood oo runta ku socda, waana sidaynu Aabbaha amar uga helnay.
<br/><span class="verse" id="5">5 </span>Oo haatan waxaan kaa baryayaa, murwoy, sidii anigoo aan kuu soo qorayn amar cusub laakiinse kii aynu tan iyo bilowgii haysannay, kaasoo ah inaynu isjeclaanno.
<br/><span class="verse" id="6">6 </span>Tanu waa jacayl inaynu amarradiisa ku soconno. Amarkiina waa kan, waana sidaad tan iyo bilowgii u maqli jirteen inaad ku socotaan.
<br/><span class="verse" id="7">7 </span>Waayo, khaa'inno badan baa dunida u soo baxay, waana kuwa aan qiran in Ciise Masiix jidh ku yimid. Kaasu waa khaa'inka iyo ku Masiixa ka gees ah.
<br/><span class="verse" id="8">8 </span>Iska jira si aydnaan u khasaarayn wixii aynu falnay, laakiinse si aad abaalgud dhan u heshaan.
<br/><span class="verse" id="9">9 </span>Mid kasta oo dhaafa oo aan cilmiga Masiixa ku sii socon, kaasu Ilaah ma leh; laakiin kii cilmiga ku sii socdaa, Aabbaha iyo Wiilka labadaba wuu leeyahay.
<br/><span class="verse" id="10">10 </span>Haddii nin idiin yimaado oo uusan cilmigan idiin keenin, gurigiinna ha soo gelinina, hana salaamina,
<br/><span class="verse" id="11">11 </span>waayo, kii salaamaa, wuxuu ka qayb galaa shuqulladiisa sharka ah.
<br/><span class="verse" id="12">12 </span>In kastoo aan hayo wax badan oo aan idiin soo qoro, ma aan jeclayn inaan warqad iyo khad idiinku soo qoro; laakiinse waxaan rajaynayaa inaan idiin imaado oo aan afkayga idinkula hadlo, si ay farxaddiinnu u buuxsanto.
<br/><span class="verse" id="13">13 </span>Carruurtii walaashaada la doortay way ku soo salaamayaan.
</p>

